པ །།བོདཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
4760
20113
སྟོན་བཤད་སྐྱིད་གཡང་དགའ་འཁྱིལ།
ston bshad skyid g.yang dga' 'khyil
Descriptor
Original Publication
a mdo'i dmangs khrod rtsom rigs dpe tshogs;
Place
zi ling
Publisher
mtsho sngon mi rigs dpe skrun khang
Date
1996
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
10
254+4
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150
17th st., new york city, ny 10011, usa 2005



Ston b'sad skyid g'yan dga' 'khyil / Karma-mkha'-'bum dan...
LC Control Number: 98904283
Type of Material: Text (Book, Microform, Electronic, etc.)
Main Title: Ston b'sad skyid g'yan dga' 'khyil / Karma-mkha'-'bum dan Bkra-'sis-rgyal-
mtshan gñis kyis bdams te bsgrigs.
Variant Title: Chinese colophon title: Anduo min jian yan shuo ji
Edition Information: Par thens 1.
Published/Created: Zi-Lin : Mtsho-snon mi rigs dpe skrun khan, 1997.
Related Names: Karma-mkha'-'bum
Bkra-'sis-rgyal-mtshan.
Description: 6,253 p. ; 19 cm.
ISBN: 7542005391
Summary: Collection of ancient folk songs of A-mdo, explaining various aspects.
Subjects: Folk songs, Tibet--China--Pagnag.
Series: A-mdo'i dmans khrod rtsom rig dpe tshogs
LC Classification: PL3735.876 1997
Overseas Acq. No.: Ch-Tib-98-904283; 24
Repro./Stock No.: Library of Congress -- New Delhi Field Office RMBY6.50
Geog. Area Code: a-cc-ti
Quality Code: Icode
.
.



ཨ་མདོའི་དམངས་ཁྲོད་རྩོམ་རིག་དཔེ་ཚོགས།
སོར་བཤད་སྐྱིད་གཡར་དག༢༢
ooo
མཚོ་སྔོན་མི་རིགས་དཔེ་སྐྲུན་ཁང༌།



༄༅། ། སྟོན་བཤད་ཀྱི ད་གཡང་
དགའ་འཁྱིལ།
ཀརྨ་མཁའ་འབུམ་དང་བཀྲ་ཤིས་རྒྱལ་མཚན་
གཉིས་ཀྱིས་བདམས་ཏེ་བསྒྲིགས།
མཚོ་སྔོན་མི་རི གས་ དཔེ་སྐྲུན་ཁང་།
1995ལོ • ཟི་ལིང་།



སྒྲིག་པ་པོའི་གཏམ།
བོད་ཀྱི་དམངས་ཁྲོད་རྩོམ་རིག་འཛིན་སྐྱོང་སྤེལ་གསུམ་་་་
བྱེད་པ་དང་རྒྱ་ཆེའི་ཀློག་པ་པོ་རྣམས་ཀྱི་རེ་བ་བསྐང་ཕྱིར། ང་
ཚོ་མཚོ་སྔོན་མི་རིགས་དཔེ་སྐྲུན་ཁང་གིས 《ཨ་མདོའི་དམངས་
ཁྲོད་རྩོམ་རིག་དཔེ་ཚོགས»ཞིག་ བསྒྲིགས་ཏེ་བསྟུད་མར་དཔེ་་་
སྐྲུན་བྱེད་པའི་འཆར་གཞི་བཟོས་ཤིང་། དཔེ་ཚོགས་འདིར་
ཨ་མདོའི་དམངས་ཁྲོད་ཀྱི་སྟོན་བཤད་དང༌། གཉེན་བཤད།
འབེལ་གཏམ། རོགས་འཐེན། གནའ་གཏམ། གླུ།
ལ་གཞས། གཏམ་དཔེ། བྱིས་སྒྲུང་སོགས་ཀྱི་དེབ་སྣ་
བཅུ་ལྷག་བཀོད་སྒྲིག་བྱས་ཡོད།
དུས་ཡུན་རིང་བོའི་སྤྱི་ཚོགས་འཕོ་འགྱུར་གྱི་གོ་རིམ་ཁྲོད་་་
དུ། ལས་ལ་བརྩོན་ཞིང་ཤེས་རིག་བཀྲ་བ། ངང་རྒྱུད་དྲང་ཞིང་
བརྩེ་སེམས་ཆེ་བ། སྤོབས་པས་ཕྱུག་ཅིང་གསར་གཏོད་ལ་མཁས་
པའི་བོད་མི་རིགས་ཀྱང་མི་རི གས་ གཞན་དག་དང་འདྲ་ བར་་་་
རང་ཉིད་ཀྱི་སྤྱི་ཚོགས་དང༌། ཁོར་ཡུག ཐོན་སྐྱེད་སོགས་ཕྱི་
རོལ་རང་བྱུང་ཁམས་ཀྱི་སྣང་ཚུལ་སྣ་ཚོགས་ལ་ངོས་འཛིན་དང་།
EE



འབྲེལ་འདྲིས་བྱས་པ་བརྒྱུད་དེ། རང་གི་ཐུན་མོང་མ་ཡིན་ པའི་
བློ་གྲོས་ཀྱི་རྩལ་ལ་བརྟེན་ནས་ངག་ཐོག་རྩོམ་རིག་རབས་དང་་་་
རིམ་པ་བ། སར་རྩོམ་དང་ཁྱབ་སྤེལ་བྱས་པ་ཡིན་ཞིང་། རྩོམ་
རིགས་འདི་རྣམས་ བརྗོད་བྱ་གསལ་ཞིང་གོ་སླ་ལ། རྗོད་བྱེད་
གནད་དུ་ཐིངས་ཤིང་དཔེ་མཚོན་གསལ་བ། ཚིག་འབྲུ་ལེགས་
ཤིང་ཟོར་ཡང་བ། ཚིག་ཉམས་ཆེ་ཞིང་བབ་ཆགས་པ་སོགས་
མི་རིགས་གཞན་ལ་ལྡན་དཀའ་བའི་རྩོམ་གྱི་ཁྱད་ཆོས་ངོ་མཚར་་་
བ་མང་བོ་ལྡན། འདི་དག་ནི་བོད་མི་རིགས་རང་གི་སྤྱི་ཚོགས་
འཚོ་བ་དངོས་ལས་ བྱུང་བས་སྐྱིད་སྡུག་འདྲེས་མའི་མི་ཚེའི་འཚོ་
བ་མངོན་པར་མཚོན་ཞིང་། མར་རྩམ་འོ་མའི་དྲི་བསུང་ཆེས་
ཆེར་ལྡང་བ་ཡིན་ལ། མི་རིགས་རང་ཉིད་ཀྱི་སྤྱི་ཚོགས་གནས་
བབ་ དང་། བས མ་པའི་འདུ་ཤེས། མི་ཚེའི་ལྟ་ཚུལ། ཡུལ་
སྲོལ་གོམས་ གཤིས། མཛེས་དཔྱོད་རིན་ཐང་གི་ཚད་གཞི་དག་
ཀྱང་གསལ་བོར་མཚོན་པས། ལྗང་ལོའི་མཚོ་རླབས་གཡོ་བའི་
ཞིང་ཁ་ནས་འདོན་རྟ་དབྱངས་སུ་གྱེར་བ་དང་། ལྗོན་ཤིང་
ཚང་ཚིང་དཀྲིགས་པའི་རྫ་འདབས་ནས་སིང་སིང་ངག་ལ་་་་་་་་
འདྲེན་པ། བདེ་འཇམ་དྲོད་རླངས་ཁོལ་བའི་ཚ་ཐབ་ལས་
འབེལ་གཏམ་ཕྲེང་བར་འབྱིན་པ། འདུ་འཛིའི་ལྟད་མོ་རྫོ གས་
པའི་ཁྲོམ་ཚོགས་སུ་ཤགས་འགྱེད་རྒྱུགས་ བ ཞིན་སྤྲོད་པའི་རིག་་་་
རྩལ་བྱེད་སྒོ་མེད་དུ་མི་རུང་བ་ཞིག་ཏུ་གྱུར། འདིས་ཀྱང་ང་



ཚོའི་ལོ་ངོ་སྟོང་ཕྲག་དུ་མའི་ལོ་རྒྱུས་ཀྱི་བཤུལ་ལམ་རིང་མོར་མི་་་
ཚེ་ལ་མཚར་སྡུག་དང་ཚེ་སྲོག་ལ་གསོན་ཤུགས་སྦྱིན་མྱོང་ཞིང༌།
ང་ཚོའི་འཚོ་གཞི་ལ་དོན་དམ་གྱི་བདེན་དཔང་ཡང་དང་ཡང་དུ་
བྱས་ པ་ཡིན་ན་འདི་ནི་ང་ཚོའི་འཚོ་བའི་སྣང་ཚུལ་ཞིག་ཡིན་ལ་་་
ང་ཚོའི་རིག་གནས་ཀྱང་ཡིན་པར་མ་ཟད། བོད་མི་རིགས་ ཀྱི་
འོད་སྟོང་འབར་ བའི་རིག་གནས་ཀྱི་གྲུབ་ཆ་ཞིག་ཀྱང་ཡིན་ནོ། །
ང་ཚོས་དཔེ་ཚོགས་འདི་སྒྲིག་པའི་གོ་རིམ་ཁྲོད། ཨ་
མདོའི་ཡུལ་སྐད་ཀྱི་སྐད་ཆའི་སྒྱུ་རྩལ་དང་ཁྱད་ཆོས་མི་འདོར་་་་་
བའི་ཕྱིར་དུ། ངེས་པར་དག་བཅོས་བྱེད་དགོས་པ་རྣམས་ཕུད་
གཞན་བྱིངས་ནི་ཡུལ་སྐད་ལྟར་རང་སོར་བཞག་ཡོད་ཅིང་། ང་
ཚོར་ཉམས་མྱོང་དང་ཆུ་ཚད་ཞན་པའི་དབང་གིས་དཔེ་ཚོགས་་་
འདི འི་སྒྲིག་སྟངས་དང་ཚིག་སྦྱོར་སོགས་ཀྱི་ཐད་ལ་ནོར་སྐྱོན་ཅི་་
མཆིས་ཀློག་པ་པོ་རྣམས་ཀྱིས་དགོངས་འཆར་དང་སྐྱོན་བརྗོད་་་
ལྷུག་སྩོལ་ཡོད་པ་ཞུ་ཞུ། །
དཔེ་སྒྲིག་པས།



དཀར་ ཆག
སྒྲིག་པ་པོའི་གཏམ། ..............….........…..…... (1)
དང་བོ། ཆད་སྐྱེམས་བསྟོད་པ་བདེ་བ་འབུམ་རྫོགས།
........…..….…... (1)
གཉིས་པ། རྟ་རྒྱུག་སྟོན་བཤད་དགའ་སྤྲོའི་ཡོ་ལང་། །
..….....…..…..…..…….…. (8)
གསུམ་པ། མདའ་མོ་བསྟོད་པ་ས་གསུམ་རྣམ་རྒྱལ།
..…............…... (46)
བཞི་བ། མདའ་མོའི་བཤད་པ་དྲི་བ་དྲིས་ལན།
…………………….……………..…….. (53)
ལྔ་བ། ཇ་བསྟོད་སྐྲ་རྩེའི་ཆུ་ཐིགས། .……………….…... (64)
དྲུག་པ། ཆབ་འགག་ཡུལ་གྱི་རྟ་རྒྱུག་སྟོན་བཤད།
.......…........…..…...…... (71)
བདུན་པ། ཁད་སྟོན་མཆོད་བཤད་ནོར་བུ་དགའ་འཁྱིལ།



.................….. (81）
བརྒྱུད་པ། ཁྱིམ་གྱི་ཆགས་རབས་པད་འདབ་གྲོལ་བ། ་
.......….......…..….....…............…... (88)
དགུ་བ། རྟ་བཤད་ཁྱུང་ཆེན་གཤོག་ཐོགས། ...(97)
བཅུ་བ། རྟ་བཤད་ཚིག་བཞི་རླུང་འགྲོས། ... (110)
བཅུ་གཅིག་པ། འབྲས་དཀར་བསམ་པའི་དོན་གྲུབ། །
..…..... (114)
བཅུ་གཉིས་པ། འབྲས་དཀར་ཡིད་བཞིན་ནོར་བུ།
...............…...... (124）
བཅུ་གསུམ་པ། འབྲས་དཀར་བཟང་གསུམ་རྟེན་འབྲེལ། །
...... (140)
བཅུ་བཞི་བ། འབྲས་དཀར་ཕུན་ཚོགས་བཀྲ་ཤིས།
................... (146）
བཅོ་ལྔ་བ། སྲིད་པ་ཆགས་ཚུལ་རིག་པའི་གྲུ་གཟིངས།
.....…..…..…... (154)
བཅུ་དྲུག་པ། སྲིད་པ་ཆགས་གླུ་དྲིས་ལན་རང་བྱོན། །
(174)



བཅུ་བདུན་པ། ཁྱུད་དང་རུས་སྦལ་གྱི་བྱུང་གླུ་ངོ་
མཚར་དགའ་སྐྱེད། ........…..…..…..….…... (196)
བཅོ་བརྒྱད་པ། འབྲུ་དྲུག་བསྟོད་པ་གཡུ་ཡི་རྦ་རླབས།
...…..….……….…………... (222)
བཅུ་དགུ་བ། སྲིད་པའི་རང་འཐག་ཆ་བརྒྱད།
........ (246)



དང་བོ། ཆད་སྐྱེམས་བསྟོད་པ་བདེ་བ་འབུམ་རྫོགས།
༄༅། །ཡ—
ད་ངས་ཉི་ཤར་གྱི་རྩེ་མོ་དང་།།
རྟེན་འབྲེལ་གྱི་འགོ་མ་ལ།།
ནས་འབྲུ་སྔོན་མོའི་ཉིང་ཁུ།
བདག་གཞི་མགྲོན་གཉིས་ཀྱི་སྤྱི་མ།།
གླུ་ཀུ་རེ་གཉིས་ཀྱི་སྒོ་འབྱེད།།
ཆང་བདུད་རྩི་འདིར་བ ཤད་པ་ལན་གསུམ་རེ་བརྗོད་ན།།
ངའི་ལག་གི་བདུད་རྩི་ཆང་དཀར་འ དིའི།།
ཁ་ན་མི་འཇིག་གཡུང་དྲུང་ཡོད།།
སྐེད་ན་བཀྲ་ཤིས་རྟགས་བརྒྱད་ཡོད།།
ཞབས་ན་པད་མ་འདབ་བརྒྱད་ཡོད།།
ནང་ན་བདུད་རྩི་ཟིལ་མ་ཡོད།།
བདག་གཞི་མགྲོན་གཉིས་ཀྱི་ག སོལ་སྐལ་ཡིན་ཟེར་རྒྱུ།།
ཡ-ག་



ད་ངས་བདུད་རྩི་ཆང་འདིའི་བྱུང་སྲོལ་ཚོ་བ ཤད་ན།།
སྔོན་བསྐལ་བ་དང་བོའི་དུས་སྐབས་སུ།།
མི་མགོ་ནག་རྣམས་ཀྱིས་ནས་འབྲུ་བཙལ།།
དུས་དང་བོར་ལྷ་ཡུལ་ཁམས་ལ་བཙལ།།
དེ འི་འཕྲོ་ནས་འཇིག་རྟེན་ཁམས་ལ་བཙལ།།
དུས་མཐའ་མར་ཀླུ་ཡུལ་ཁམས་ནས་རྙེད།།
ས་དོག་མོ་དྲོད་ཀྱིས་དྲོས་དུས་སུ།།
ཆུ་གཙང་བོའི་ཆབ་རོམ་ཞི་དུས་སུ།།
ཞིང་ལུད་རྫས་སྨན་ཆུ་ག ཏོར་ག ཏོར་བྱས།
ནས་སོན་བཟང་ཆར་བ་འབབ་འབབ་བྱས།།
ཆུ་གཙང་བོ་གསོལ་ཇ་འདྲེན་འདྲེན་བྱས།།
ནས་མྱུ་གུ་རྦ་རླབས་འཕྱུར་འཕྱུར་བྱས།།
ཟོར་གོར་མོས་ཐང་མ་སྡུད་སྡུད་བྱས།།
ཆང་བསྙལ་བའི་རྟེན་འབྲེལ་དེ་ནས་འགྲིག ས།།
ལག་ལས་ཀ་ཅན་གྱི་མ་སྲུ་ཚོས།།
ཟངས་སེར་བོའི་འཁར་ཟངས་གོར་མོ་ལ།།
ཆུ་གཙང་མོ་བླུགས་ནས་ དག་འཁྱུད་བྱས།།
ཤིང་འབྲུ་ཤུག་བདུགས་ནས་དག་གཙང་བྱས།།
ཐབ་གྲུ་བཞི་གསེར་ཁྲི་སྟེང་དུ་བསྐྱོན།།
ནས་སྔོན་མོ་བླུགས་ནས་རླངས་བཙོ་བྱས།།



སྟོད་རྒྱ་གར་ཡུལ་གྱི་སྨན་རྩི་བསྲེས།།
སྨད་རྒྱ་ནག་ཡུལ་གྱི་ཆང་བཅུད་བསྲེས།།
ཁྱོན་ཡངས་པའི་གཡུ་རྫ་མ་དོང་མོར་བསྙལ།།
ལོ་ལ་བསྙལ་ནས་ལོ་ཆང་བཙགས།
ཟླ་ལ་བསྙལ་ནས་ཟླ་ཆང་ བཙགས། །
ཞག་ལ་བསྙལ་ནས་ཞག་ཆང་བཙགས།།
ཆང་འགོ་མའི་འགོ་མ་འབབ་དུས་ན།།
ཤིང་ཙན་དན་འདྲ་བའི་དྲི་ཞིག་ཁྱབ། །
ཤེལ་དྭངས་མ་འདྲ་བའི་མདངས་ཤིག་ཤར།།
དེ་བླངས་ནས་ནམ་མཁའི་ལྷ་ལ་མཆོད།།
ལྷ་ཆོས་སྐྱོང་སྲུང་མས་མགོན་སྐྱབས་བྱས།།
མི་མགོ་ནག་སྐྱིད་དོན་དེ་རེད་ཟེར།།
ཆང་བར་མའི་བར་མ་འབབ་དུས་སུ།།
ཟས་སྦྲང་རྩི་འདྲ་བའི་དྲི་ཞིག་ཁྱབ།།
ག ཡུ་དྭངས་མ་འདྲ་བའི་མདངས་ཤིག་ཤར།།
དེ་བླངས་ནས་གཉེན་པོ་བཙན་ལ་མཆོད།།
བཙན་ག ཉེན་པོ་དགྱེས་ནས་སྡོངས་གྲོགས་མཛད།།
མི་མགོ་ནག་བཙན་དོན་དེ་རེད་ཟེར།།
ཆང་གཞུག་མའི་ག ཞུག་མ་འབབ་དུས་སུ།།
ཟས་བུ་ར མ་འདྲ་བའི་དྲི་ཞིག་ ཁྱབ།།
3



ཆུ་དྭངས་མོ་འདྲ་བའི་མདངས་ཤིག་ཤར།།
དེ་བླངས་ནས་འོག་གི་ཀླུ་ལ་མཆོད།།
ཀླུ་གདེངས་ཅན་དགྱེས་ནས་ཕྲུ་ག ཡང་གནང་།
མི་མགོ་ནག་ཕྱུག་དོན་དེ་རེད་ཟེར།།
ཆང་བྱུང་སྲོལ་བཤད་ན་དེ་འདྲ་རེད་ཟེར་རྒྱུ།།
ཡ_
ད་ངས་ཆང་བདུད་རྩི་འདིའི་ཆེ་བ་རྣམ་གསུམ་བརྗོད་ན།
འདི་ལོ་ལ་བསྙལ་བའི་ལོ་ཆང་ཡིན།།
ལོ་ཆང་བདུད་རྩི་ཁམ་པ་ཡིན།།
ཟླ་ལ་བསྙལ་བའི་ཟླ་ཆང་ཡིན།།
ཟླ་ཆང་བདུད་རྩི་ཟིལ་མ་ཡིན།།
ཞག་ལ་བསྙལ་བའི་ཞག་ཆང་ཡིན།།
ཞག་ཆང་བདུད་རྩི་འཁྱིལ་བ་ཡིན།།
ག ངས་ཅན་ཡུལ་གྱི་ནས་བཅུད་ཡིན།།
འཇིག་རྟེན་སྲིད་པའི་སྒྲུབ་ཆང་ཡིན།།
གེ་སར་རྒྱལ་ བའི་གསོལ་ཆང་ཡིན།།
སྔགས་པ་རྣམས་ཀྱི་བུམ་ཆང་ཡིན།།
མཁས་པ་རྣམས་ ཀྱི་ག ཏམ་ཆང་ཡིན།།
ག ཉེན་པོ་རྣམས་ཀྱི་སྟོན་ཆང་ཡིན།།



དཔའ་བོ་རྣམས་ཀྱི་དཔའ་ཆང་ཡིན།།
གཞོན་པ་རྣམས་ཀྱི་རྩེད་ཆང་ཡིན།།
ཆེ་རྒན་པ་བཀུར་བའི་འབུལ་བ་ཡིན།།
མགྲོན་ཚུར་ཡོང་རྣམས་ཀྱི་བསུ་བ་ཡིན།།
མགྲོན་ཕར་འགྲོ་རྣམས་ཀྱི་རྫོངས་པ་ཡིན།
གྲོགས་བློ་མཐུན་སྒྲིག་པའི་ བར་ བ་ཡིན།
གཏམ་ཀུ་རེ་འབྱེད་པའི་ལྡེ་མིག་ཡིན།།
གླུ་རྩེད་རིག་གཉིས་ཀྱི་སྒོ་འབྱེད་ཡིན།།
ཐག་ཉེ་རིང་མེད་པར་གྲོགས་པོ་ཡིན།།
སྨན་ནད་དུག་འཇོམས་པའི་གཉེན་པོ་ཡིན།།
སྐྱིད་མི་ལ་རེ་བའི་ བརྔན་པ་ཡིན། །
གཉེན་ཉེ་བོ་སྒྲིག་པའི་ཉེ་རྟ གས་ཡིན།།
སྨན་བཟང་བོ་བསྡེབས་པའི་གྲུབ་ཆ་ཡིན།།
སྐྱིད་གནམ་ལོ་གསར་བའི་ཟས་མཆོག་ཡིན།།
སྒོས་རྟགས་ཀ་སྟོན་མོའི་རྒྱན་ཆ་ཡིན།།
ཉིན་དེ་རིང་མགྲོན་པོའི་གསོལ་ཆང་ཡིན་ཟེར་རྒྱུ།།
ཡ---
ད་ངས་ཆང་འདིའི་བཟང་བ་རྣམ་གསུམ་རེ་བརྗོད་ན།།
སྟེང་ལྷ་ལ་མཆོད་ན་མགོན་སྐྱབས་གནང་།།



བར་བཙན་ལ་མཆོད་ན་སྡོངས་གྲོགས་མཛད།།
འོ ག་ཀླུ་ལ་མཆོད་ན་ཕྲུ་ག ཡང་བསྩལ།།
ཕྱི་མགྲོན་པོར་དྲངས་ན་འགྲུལ་ངོ་ལོན།།
ནང་ ཕ་ཁུར་དྲངས་ན་ཐུགས་དགོངས་དགྱེས།།
ཕ་ཨ་ཁུས་འཐུངས་ན་དགྲ་ལྷ་འཁོར།།
སྟག་ཤར་བས་འཐུངས་ན་དཔའ་རྩལ་རྒྱས།།
མ་བུ་མོས་འཐུངས་ན་ཟས་ལྷ་འཁོར།།
གཏམ་བ ཤད་དུས་འཐུངས་ན་ཁ་ལྕེ་བདེ།།
གླུ་ལེན་དུས་འཐུངས་ན་སྐད་ངག་བདེ།
སེམས་སྐྱིད་དུས་འཐུངས་ན་ཚེ་ཐག་རིང་།།
ཡིད་སྐྱོ་དུས་འཐུངས་ན་སྤྲོ་བ་འཕེལ།།
ཐང་ཆད་དུས་འཐུངས་ན་ངལ་བ་སང ས།།
བློ་དུབ་དུས་འཐུངས་ན་རིག་པ་རྒྱས།།
ལུས་གྲང་དུས་འཐུངས་ན་དྲོད་ཤ་སྟེར། །
དགུང་ཉལ་ཁར་འཐུངས་ན་གཉིད་ཀྱང་ཁུག།
ལམ་རིང་བོ་བརྒྱུད་དུས་འགྲོ་རོགས་ཉན།།
རང་གཅིག་པུ་ཡིན་དུས་འདུག་རོགས་ཉན།།
གྲོགས་བཟང་བོར་ཐུག་དུས་ལབ་རོགས་ཉན་ཟེར་རྒྱུ།།
ཡ



ད་ངས་ཡོན་ཏན་བརྒྱ་དང་ལྡན་པའི་ བདུད་རྩི་འ དི།།
དང་བོར་ནམ་མཁའི་ལྷ་ལ་མཆོད། །
མི་མགོ་ནག་རྣམས་ལ་བདེ་སྐྱིད་སྩོལ།།
དེ་ནས་ག ཉན་པོ་བཙན་ལ་མཆོད།།
མི་མགོ་ནག་རྣམས་ལ་སྡོངས་གྲོགས་མཛོད།།
དེ་ནས་གདེངས་ཅན་ཀླུ་ལ་མཆོད།།
མི་མགོ་ནག་རྣམས་ལ་ཕྱྭ་གཡང་སྩོལ།།
དེ་ནས་ཁྲོམ་པའི་གྲལ་ལ་འདྲེན།།
སྐྱིད་ལ་གླུ་ལེན་གར་རྩེ་བྱོས་ཟེར་རྒྱུ།། །།
(རྟ་མགྲིན་གྱིས་བསྡུས་པ《མཚོ་སྔོན་མང་ཚོགས་སྒྱུ་རྩལ»85ལོའི་
དེབ4བ་ལས་བདམས།）



གཉིས་པ། རྟ་རྒྱུག་སྟོན་བཤད་དགའ་སྤྲོའི་ཡོ་ལང་།
༄༅། །རྒྱལ་ཀུན་ཐུགས་རྗེ་འོ་མའི་ཆུ་གཏེར་ལས།།
ལེགས་འཁྲུངས་མཚན་དཔེ་ཟླ་བའི་འཁྲི་ཤིང་ནི།
རི་དྭགས་པགས་པའི་ལོ་མ་རབ་གཡོ་བའི། །
འཕ གས་མཆོག་སྤྱན་རས་གཟིགས་ཀྱིས་བོད་འདི་སྐྱོངས།།
གང་གི་ཐུགས་རྗེ་ག་བུར་གསང་བའི་རྡུལ།།
གངས་རིའི་ཟོལ་གྱིས་ཕྱོགས་ཀུན་ཡོངས་ བསྐོར་བའི།།
ཁ་བའི་ལྗོངས་འདིར་ཡ་རབས་སྐྱེ་བོ་ཡི།།
དགའ་སྟོན་དཔྱིད་དུ་སྨིན་པའི་གཏམ་འདི་སྤེལ།།
རྟ་རྒྱུག་གི་དགའ་སྟོན་ཡོངས་ཀྱི་ཁྲོམ་ཚོགས་སུ། གཏམ་
གྱི་སྐབས་སུ་ཉེ་བར་སླེབས་པ་ན། སྐྱེ་བོ་གཟུགས་བཟང་ཞིང་
སྨྲ་བརྗོད་བདེ་བ་ཞིག་གིས། གྲལ་དཀྱིལ་ནས་ཕྱག་གསུམ་
བཙལ། ཞྭ་དཀར་དར་འཕྲུས་བརྒྱན་པ་ཞིག་གྱོན་ནས་ལངས་
ཏེ་བསྡད། གཡས་གཡོན་གཉིས་ནས་གཙོ་བོ་དང་། ཆོས་
མཐུན་གཉིས་ཀྱིས་ཕྱོགས་ གཉིས་ནས་བསུས་ཏེ་ཇ་ཆང་གི་་་་་་་
སྐྱེམས་ཞུས་འདྲེན། དེའི་ཚེ་དབུས་ཀྱི་གཙོ་བོས་འདི་ལྟར་



གསལ་ངག་ཏུ་དལ་བུས། །
ད་ལེགས་སོ། །དེ་རིང་ཚོ་ བཀྲ་ཤིས་པའི་ཉི་མ། ཕུན་
སུམ་ཚོགས་པའི་སྐར་མ། རྒྱལ་ཕུར་འཛོམས་ པའི་འཕྲོད་
སྦྱོར། གནམ་ལ་བཀྲ་ཤིས་པ་གནམ་བཻཌཱུརྱའི་འཁོར་ལོ་རྩིབས་
བརྒྱད་བཀྲ་བ། ས་ལ་བཀྲ་ཤིས་པ་ས་པད་མ་འདབ་བརྒྱད་ལ་
ཟེའུ་འབྲུ་བཞད་པ། ཕྱོགས་ལ་བཀྲ་ཤིས་པ་ཕྱོགས་མཚམས་
བཀྲ་ཤིས་རྟགས་བརྒྱད་ཀྱི་ར་བ། དཀར་བོའི་ཕྱོགས་འཛིན་
དགྲ་ལྷ་ཆེན་པོ་རྨ་རྒྱལ་ ཐུགས་ ཀྱི་སྲས་པོ་སེང་ཧ་མཐོན་པོ་་་་་་་
གནས་པའི་ས་འཛིན་དབང་བོའི་མདུན་ ས། (གནས་བསྟོད་འདི་
ནི་སེང་མཐོ་དགེ་བསྙེན་ཆེན་པོ་ལྷ་ཞོལ་གྱི་དབང་ལྟར་བྱས་ལ། གང་གི་
ཡུལ་དང་བསྟུན་པའི་ གནས་བསྟོད་ཅི་མཛེས་པར་བྱ་ཆོག་གོ། ） རི་རྩེ་
གངས་རི་དཀར་བོ་རྩེ་མོ་དགུང་ལ་བསྙེགས་འདྲ། སེང་གེ་
དཀར་མོའི་སྟོབས་ལ་འགྲན་ཞིང་གཡུ་རལ་ངོམ་པ། བོད་ཞྭ་
དཀར་ཅན་གྱི་བསྟན་པ་དར་བའི་རྟེན་འབྲེལ། རི་རྐེད་སྤར་
རི་སེར་བོ་གསེར་གྱི་གཤོང་བར་མར་ཁུ་བཀང་འདྲ། ། བོད་ཀྱི་
གདུང་རྒྱུད་དཀར་བོ་ཆོས་དད་ཆེ་བའི་རྟེན་འབྲེལ། གཡས་ན་
ནགས་ཀློང་ཕྱུག་མོ། བུ་དང་ཚ་བོའི་འདབ་ལག་རྒྱས་པའི་
རྟེན་འབྲེལ། གཡོན་ན་རྫ་ཆུ་བསིལ་མ། གདུང་རབས་
བཟང་བོ་ཆད་པ་མེད་པའི་རྟེན་འབྲེལ། འདབས་ན་ཐང་
ཆེན་གཡུ་ཡི་མཎྜལ་བརྡལ་འདྲ། ཚོ་ཆེན་ ལྷ་སྡེ་སྦྲ་གུར་ཚོམ་



བུ་བཀོད་འདྲ། ཐང་འ དབས་པད་མ་འདབ་བརྒྱུད། །
ཐང་ཆེན་ དཔལ་བེའུ་བཞི་བསྣོལ། ཐང་གཤོང་མར་ཁུའི་མཚོ་
མོ་འདི་ན། ངེད་ཡ་རབས་ཞང་མཚན་བཟང་བོ། (འདིར་ལྷ་
སྡེ་གང་ཡིན་ གྱི་མིང་བརྗོད། ） ལོ་རེ་བཞིན་དུ། ཕ་མེས་དར་
སྲོལ། ཡུལ་ལྷའི་མཆོད་པ། དགྲ་ལྷའི་དཔུང་བསྟོད། ཡུལ་
བའི་དགའ་སྟོན། བུ་རྟའི་བསོ་དར་རྩེ་གསུམ། དགེ་བའི་
ལམ་འཕྲག་པའི་ཕྱོགས་ཡོད་པ་འདི་ལ་འཚོགས་པའི་ངོས་ནས་་་
བཤད་ན། རིག་པ་ཅན་གྱི་བུ། རི་མོ་ཅན་ གྱི་གོས། རིན་
ཐང་ཅན་གྱི་རྟ། རིགས་རུས་བསོད་ནམས་ཕུན་སུམ་ཚོགས་
པའི་མི་ཆེན་མཁས་གྲགས་བཟང་གསུམ་ ཐམས་ཅད་འདུས་པའི་
ནང་ན། ལུང་རྟོགས་ཡོན་ཏན་ཅན་གྱི་བླ་མ། བཤད་སྒྲུབ་
བསྟན་པའི་སྲོག་ཤིང་། མཁྱེན་བརྩེ་ནུས་གསུམ་ལྡན་པའི་
བཤེས་གཉེན། འགྲོ་བ་ཡོངས་ཀྱི་སྐྱབས་གནས། འཆད་རྩོད་
རྩོམ་གསུམ་གྱི་མཁས་པ་བསྟན་པའི་མཛེས་རྒྱན། ལྟ་སྒོམ་སྤྱོད་
གསུམ་གྱི་སྔགས་པ་གསང་སྔགས་ཀྱི་རྒྱུད་འཛིན། དཔེ་ལུང་
རྒྱུད་གསུམ་ལ་གོམས་པ་འཇིག་རྟེན་གྱི་རྒན་རབས། དཔའ་
དྲུག་ལུས་ལ་ཚང་བ་འཕོང་སྐྱེན་རྩལ་གསུམ་གྱི་དཔའ་བོ། ཆོས་
དྲུག་ཡིད་དུ་འོང་བ་བདེ་དབུས་བཞུན་གསུམ་གྱི་བུ་ཆུང་།
རྟོགས་རྒྱ་དགུང་སྔོན་ལས་མཐོ་ནི། མཐོང་རྒྱུ་བར་སྣང་ལས་
ཡངས་ནི། ཁྱེད་འདིར་ཚོགས་ ཀྱི་ཁྲོམ་པ་རྣམས་ ཀྱི་མདུན་ནས་
10



གཏམ་གྱི་གླེང་སློང་གི་ཚིག་གསུམ། ཕྱི་ལོ་མ་རྒྱ་ཅན་གྱི་གཏམ།
ནང་འབྲས་བུ་དོན་ཅན་གྱི་གཏམ་ཞིག་བཤད་རྒྱུ་ཡིན་ན། །
ཟླ་ཞུན་ལན་བརྒྱར་བྱུགས་པའི་ཤེལ་དཀར་གྱི་ལྷུན་པོའི་་་་
ཕྲེང་བ་ཚར་དུ་དངར་བ་ལྟ་བུའི་གངས་རིའི་འདབ་མས་ཡོངས་
སུ་བསྐོར་བའི་བྱང་ཕྱོགས་ཁ་བ་ཅན་གྱི་ལྗོངས་འདིར། སྲིད་
པའི་སེམས་ཅན་གནས་ཚུལ། དང་བོར་སྟོན་པ་བྱོན་ཚུལ།
བར་དུ་བསྟན་པ་དར་ཚུལ། ཐ་མར་བཀའ་དྲིན་ཆེ་ཚུལ།
རྒྱལ་རབས་བློན་པོ་བྱོན་ཚུལ། འགྲོ་བའི་ཕན་བདེ་སྤེལ་ཚུལ།
གནས་བདག་ཡུལ་ལྷ་མཆོད་ཚུལ། མགྱོགས་པའི་རྟ་རྒྱུག་བྱས་
ཚུལ། དགེ་ལཡ་འཕྲག་ཕྱོགས་ཡོད་ཚུལ་རྒྱས་པར་བཤད་རྒྱུ་
ཡིན་ན། རིག་པ་ཤེལ་དཀར་གྱི་མེ་ལོང་དྲན་པ་ཉི་ཟླ་ལྟར་
གསལ་ནི། དང་བོ་གཏམ་གྱི་དབུ་འཇོག་ལ་མཁས་ནི། བར་
དུ་གཏམ་གྱི་རྟིང་གནོན་ལ་མཁས་ནི། ཐ་མ་གཏམ་གྱི་བརྗིད་
ཆགས་ལ་མཁས་ནི། མཁས་གསུམ་དཔེ་ལུང་གིས་བརྒྱན་ནི།
རྒྱན་གསུམ་དོན་གྱི་གཞི་ཤེས་ནི། བཀོད་པའི་གཏམ་སྐབས་སུ་
བཤད་ཤེས་ནི། བཤད་པའི་དོན་གསལ་བ། བཤད་བྱེད་ཀྱི་
ལྕེ་བདེ་ནི། བཤད་དུས་ཀྱི་ངག་འཇམ་ནི་ཞིག་གིས་རྒྱུན་དམ་
པ་ལྷ་ཆོས་ཀྱི་དབུ་བཙུགས། ཆོས་མཐུན་ལུང་གིས་རྒྱབ་སྐྱོར།
བར་དུ་མགོ་ནག་མི་ཆོས་གཙང་མས་གཞུང་ བསྲིངས། གཏམ་
མཐུན་དཔེ་ཡིས་སྔོན་བསུས། དགག་སྒྲུབ་རིགས་པ ས་མཐའ་
11



བཅད་ནས་གསན་སྤྲོའི་གཏམ་སྙན་མོ་ཞིག་ཚངས་པའི་དབྱངས་
ལ་དྲངས་ནས་ཞུ་དགོས་པ་རེད་མོད། ད་མི་ང་དང་ང་འདྲ་
བ། སྐྱེས་ཐོབ་ཀྱི་ཤེས་རབ་མེད་པ། སྦྱངས་སྟོབས་ཀྱི་ཡོན་
ཏན་ཞན་པ། མཐོང་རྒྱ་དར་སྐུད་ལས་ཕྲ་བ། ཟོས་རྒྱུ་ཨ་
ལོང་ལས་དོག་པ། སྤོབས་པ་ཡུངས་ཀར་ལས་ཆུང་བ། དང་
བོ་བྲིས་པའི་ཡིག་ཆ་མ་མཐོང་། བར་དུ་འདོན་པའི་བྱང་ཆ་
མེད་གི ཐ་མ་བཤད་པའི་སྨྲ་ལྕེ་མི་བདེ། སེམས་དྲན་རིག་གི་
ངོས་ལ་འཆར་དཀའ་གི ལྷག་པར་འདིར་ཚོགས་ཀྱི་ཁྲོམ་པ་ཞལ་
འཇིགས་ཆེ་གི་ མི་ཆུང་ང་དང་ང་འདྲ་བས་ བཤད་ཁ་ཤིན་ཏུ་
དཀའ་གི་མོད། ད་གནའ་མི་བོད་ཀྱི་གཏམ་དཔེ་ལ། བྱ་
གཤོག་ཐོགས་འཕུར་ན་གར་བབ། རྟ་རྔོག་ཐོགས་རྒྱུག་ན་གང་
མགྱོགས། མི་མགོ་ནག་འཚོགས་ན་གང་གཏམ། འཚོགས་
པའི་གཞི་བཟུང་ན་འབྲེལ་བའི་གཏམ་ཟེར་གི །
རྟ་རྒྱུག་གི་དར་ཚུལ་ལོ་རྒྱུས་ཟུར་ཙམ་རེ་ཞུ་བའི་ལུགས་་་་
སྲོལ་བཟང་བོ་འདི། སྟོད་གི་མགོན་པོ་གདོང་དམར་དང་བ་
ཟླ་བཙན་ཚ་མན་ཆད། སྨད་གི་ཇག་རོང་གཏད་མ（ཨ་མདོའི་
ཡུལ་སྐད་དུ་མཐའ་འམ་མཇུག) དང་སྟོང་ངོན་སེར་ལྡིང་ཡན་ཆད།
ཕར་གྱི་ཙོང་ཁའི་སྐྱེས་རི་མཐོན་པོ་ཚུན་ཆད་ཀྱི་ཡུལ་སྡེ་ བཟང་་་་
བོ་རྣམས་ལ་འདི་འདྲ་རེ་ཞུ་སྲོལ་ཡོད་པ་ལྟར། དེ་རིང་ཚོ་
དཔོན་རྒན་པ་རྣམས་ཀྱི་ཞལ་ཚབ་དང་གཞུང་ཚ གས་རེ་བླངས་་་



ནས་མདོར་བསྡུས་པ་ཞིག་ཞུ་རྒྱུ་ཡིན་ན། བོད་སྤྱིའི་མེས་པོ་
སྲིད་པ་ཡེ་སྨོན་རྒྱལ་ བོའི་དབང་ལུགས་ཀྱིས་བཤད་ན། རྩོད་
ལྡན་ཚེ་ལོ་བརྒྱ་བའི་དུས་སུ་རྣམ་ གནོན་ཞེས་པ་ལྕགས་ཕོ་འབྲུག་
གི་ལོ་ལ་ཕོ་བྲང་བཀྲ་ཤིས་སྟག་རྩེ་གླིང་དུ་འཕ གས་པའི་ཐུགས་་་
རྗེ་ཕུལ་བྱུང་ལས་བསྐྲུན་པའི་རྒྱལ་རིང་ཤ་སྟག་པར་མ་ཆད་དུ་་་
བྱོན་པའི་ནང་ཚན་རིགས་ལྡན་བརྒྱ་བྱིན་བཙན་པོའི་སྐུ་རིང་་་་་་
ལ། དུང་མི་དཀར་བོ་མགོན་དུ་བྱོན་ནས། སྨྲ་མཁས་གསེར་
གྱི་འཕང་ངས་སྐད་སྙན་པའི་ཚིག་གིས་འཕྲིན་སྦྱར་ཏེ། དགྲ་
ལྷའི་དུང་ཁྱུང་དཀར་བོ། ངོ་ཡུལ་མུན་གླིང་རྫོང་ནས། བརྒྱ་
བྱིན་དཀར་ནག་ཁྲ་གསུམ་སྤྲིན་ལྟར་འཐིབས་ཤིང་། ཐུགས་
དཀར་སུམ་བརྒྱ་དྲུག་ཅུ་འབྲུག་ལྟར་སྒྲོག་ཅིང་། མཐུ་ལྡན་
ཝེར་མའི་ལྷ་སྲུང་ཆར་ལྟར་བབས་ནས། བོད་ཡུལ་ཁ་བ་ཅན་
གྱི་ལྗོངས་སུ་བྱོན་ནས། སྐྱེ་དགུ་འགྲོ་བའི་མཁའ་ལ་བདེ་སྐྱིད་
ཀྱི་ཉི་མ་ཤར་ཏེ། ནག་ཕྱོགས་དགྲ་སྡེ་ཡི་མུན་པ་དྲུངས་ནས་
ཕྱུང་བའི་སྐབས་སུ། ལྷ་མི་ཀུན་གྱིས་རྟ་འཇའ་ཚོན་མདངས་
འཛིན། རྨིག་བཞི་རླུང་འཁོར། སྟོང་གསུམ་ཡུད་བསྐོར་
སོགས་རྟ་བརྒྱ་ཚོ་མང་བོ་བརྒྱུགས་པའི་ནང་ནས། སེང་རྩལ་
དུང་རྟ་དཀར་བོ་བུད་ནས། དར་ཁ་རེའི་སྟེང་ན་གཡུང་དྲུང་
གི་རི་མོ་ཆོས་འཁོར་དུ་སྟོང་རེ་བབས་པའི་མགྱོགས་དར་ དང༌།
འཆི་མེད་རྡོ་རྗེ་ཚེ་མདུད་བཏགས་ཟིག རྒས་མེད་དཔྲལ་བར་
13



མར་གྱིས་བརྒྱན་ཟིག བཀྲ་ཤིས་ཞལ་གཡང་མེ་ཏོག་འཐོར་ཟིག
དབྱངས་སྙན་པའི་ བོན་གྱེར་ཟིག སྒྲ་སྙན་པའི་དུང་བུས་ཟིག
སྙིང་དགའ་བའི་ གཏམ་བཤད་ཟིག རོ་ཞིམ་པའི་ཆང་འཐུང་
ཟིག བང་མྱུར་བའི་རྟ་བརྒྱུགས་ཟིག དང་བོ་རྟ་རྒྱུག་གི་འགོ་དེ་
ནས་ཚུགས་ཟིག། (བ ཤད་སྲོལ་འདི་མགོན་པོ་བྱ་ལྡིང་ངམ་དུང་ཁྱུང་་་་
དཀར་བོ་བོན་གྱི་ལོ་རྒྱུས་ཡིན་ནོ།།）
བར་དུ་བྱང་ཆུབ་སེམས་དཔའ་ཀུན་ཏུ་བཟང་བོའི་རྣམ་
འཕྲུལ་ཆོས་རྒྱལ་ ལྷ་ཐོ་ཐོ་རི་ཤིང་ཁྱིའི་ལོ་ལ་སྐུ་འཁྲུངས་ཟིག
རྒྱལ་ བོའི་ཕོ་བྲང་གི་རྩེར་མུན་བསྐལ་འགྲོ་བའི་ཞིང་མཆོག་མདོ་
སྡེ་ ཟ་མ་ཏོག་དང་། རྟེན་འབྲེལ་བཅུ་གཉིས་ཀྱི་མདོ་གཟུངས་མ་
ཎི་ཡིག་དྲུག་གསེར་གྱི་མཆོད་རྟེན་ཁྲུ་གང་བ་སོགས་ནམ་མཁའ་
ནས་ བབས་ཏེ། རྒྱལ་བློན་ཐམས་ཅད་ཀྱིས་དད་གུས་རྒྱལ་མཚན་
བཀོད་ཟིག རྟེན་འབྲེལ་ཆོས་ཀྱི་དབུ་བརྙེས་ཟིག དེ་ནས་རྒྱལ་
རབས་ལྔ་ཡི་མཚམས་ བདག་ཅག་གི་སྟོན་པ་ཀུན་མཁྱེན་ཉི་མའི་
གཉེན་གྱི་བསྟན་པ་ དར་ནས། ལོ་སྟོང་དང་ལྔ་བརྒྱ་ཉག་མ་
བརྒྱུད་འདས་པ་ན། འགལ་བ་ཞེས་པ་ས་མོ་གླང་གི་ལོར། ཕོ་
བྲང་བྱམས་ པ་མི་འ གྱུར་ གླིང་དུ། ཆོས་སྐྱོང་བའི་རྒྱལ་བོ་ཚར་དུ་
དང ར་བ་རིམ་པར་བྱོན་པ་རྣམས་ ཀྱི་ནང་ན་ཉི་ཟླ་ལྟར་གྲགས་་་་
ཆེ་བ། རྒྱལ་བོ་སྲོང་བཙན་སྒམ་པོ་དེ་ཉིད་སྐྱེ་དགུའི་དཔལ་དུ་་་་
བྱོན་ནས། བྱང་ཕྱོགས་ཁ་བ་ཅན་གྱི་ལྗོངས་སུ། སངས་རྒྱས་ཀྱི་
14



བསྟན་པའི་སྒྲོན་མེ་སྦར་བར་ དགོངས་ནས། མཁྱེན་རབ་ཟུར་
ཕུད་ལྔ་བ། མི་ཡི་གཟུགས་སུ་རོལ་བ། བློན་པོ་ཐོན་མི་སམ་བྷོ་
ཊ ༑ རྒྱ་གར་འཕགས་པའི་ཡུལ་དུ་ཕྱིན་ནས། ལྷ་རིག་པའི་སེང་
གེ་ལ་སོགས་ པའི་མཁས་པའི་དྲུང་དུ། བཅུ་ཕྲག་རིག་པའི་
གནས་ལ་ཞིབ་པར་སྦྱངས་ཤིང་། དམ་པའི་ཆོས་ཀྱི་ཅང་ཤེས་ཀྱི་
ཁ་ལོ་རི གས་པའི་སྲབ་ཀྱིས་བོད་ཡུལ་གངས་རིའི་ལྗོངས་སུ་རང་
དབང་དུ་བསྒྱུར་ནས་བྱོན་པའི་ཚེ་ན། རྒྱལ་བློན་རྣམས་ ཀྱིས་རྟ་
དཀར་བོ་དུང་མདོག སེར་བོ་གསེར་མདོག སྔོན་པོ་གཡུ་
མདོག་ལ་སོགས་པའི་བང་རྩལ་སྐྱི་བསེར་རླུང་ལ་འགྲན་པ་མང་
བོ་བརྒྱུགས་པའི་ནང་ནས། བསྐལ་བཟང་སངས་རྒྱས་སྟོང་གི་སྐུ་
བརྙན་ཅན་གྱི་མགྱོགས་དར་གྱི་དང་བོ་ངང་བ་གསེར་མདོ ག་ལ་་
ཐོབ་ཟིག དུས་དེར་ཡང་རྟ་རྒྱུག་དར་བའི་ལོ་རྒྱུས་སྣང་ངོ༌། །
དེ འི་རྗེས་སུ་རྒྱལ་བསྟན་གྱི་གསེར་གདུགས་སེར་བོ་སྐྱེ་་་་་་
དགུའི་དོན་དུ་བཏེགས་པའི་སྐལ་བ་ཆོས་རྒྱལ་ གཅིག་པུ་ལ་་་་་་
བབས་ པའི་སྨོན་ལམ་གྱིས། རྒྱ་དང་ བལ་ཡུལ་གཉིས་ནས་ཁྲོ་མོ་
མི་གཡོ་བ་དང་རྗེ་བཙུན་སྒྲོལ་མའི་རྣམ་ འཕྲུལ། རྒྱ་བཟའ་
ཀོང་ཇོ་དང་བལ་བཟའ་ཁྲི་བཙུན་གཉིས་རྒྱལ་སྲིད་སྐྱོང་ བའི་་་་་
བཙུན་མོར་མངའ་གསོལ་བའི་སྐབས་སུ། ལྷ་ལྡན་ཇོ་བོའི་སྐུ་
གཟུགས་རྣམ་ གཉིས། འགྲོ་བའི་བསོད་་ནམས་བསགས་པའི་
ཞིང་དུ་སྤྱན་དྲངས་ཟིག ཆོས་རྒྱལ་ཁྲི་སྲོང་ལྡེའུ་བཙན་གྱི་སྐུ་



འཁྲུངས་ནས། རྒྱ་གར རྡོ་རྗེ་གདན་ནས་འདུལ་འཛིན་ཆེན་པོ་
མཁན་ཆེན་ཞི་བ་འ ཚོ་དང་གཞི་ཐམས་ཅད་ཡོད་པར་སྨྲ་བའི་་་་་
དགེ་སློང་བཅུ་གཉིས་དང་བཅས་པ་བོད་གངས་རིའི་ལྗོངས་སུ་་་
སྤྱན་དྲངས་ཟིག ཡེ་ཤེས་དབང་བོ་ལ་སོགས་པའི་སད་མི་མི་
བདུན་རབ་ཏུ་བྱུང་ཟིག ཁྱད་པར་དུ་བྱ་ཁྲི་གཟིགས་རབ་ཏུ་
བྱུང་མ་ཐག་ཏུ་མངོན་མཁྱེན་ལྔ་ཐོབ་པའི་རྟེན་འབྲེལ་ཕུན་སུམ་་
ཚོགས་པ་འགྲིག་ཟིག བོད་དུ་བསྟན་པའི་རྩ་བ་ངུར་སྨྲིག་འཛིན་
པའི་སྡེ་ཚུགས་ཟིག ས་མོ་གླང་གི་ལོ་ལ། གྲུབ་དབང་ཡོངས་
ཀྱི་རིགས་ཀྱི་ཅོད་པན། དུས་གསུམ་སངས་རྒྱས་ཀུན་གྱི་ངོ་བོ།
ངོ་མཚར་མཚོ་ལས་སྐྱེས་པའི་རྡོ་རྗེ་སློབ་དཔོན་པད་མ་སུམྦྷ་ཝ་་་
དང༌། མཁས་དབང་ཀ་མ་ལ་ཤཱི་ལ་དང་ལོ་ཆེན་བཻ་རོ་ཙཱ་ན་
སོགས་མཁས་གྲུབ་མང་བོ་སྤྱན་དྲངས་ཟིག ལྟ་བ་ངན་པའི་
གྲུབ་མཐའ་ཚར་བཅད་ཟིག ལོ་ཙཱ་བས་བཀའ་དང་བསྟན་
བཅོས་མང་བོ་བོད་དུ་བསྒྱུར། པད་མ་འ བྱུང་གནས་ཀྱིས་
གདུག་པ་ཅན་གྱི་ལྷ་འདྲེ་དམ་ལ་བཏགས། ཁམས་གསུམ་
ཐམས་ཅད་དབང་དུ་བསྡུས། སྲིད་གསུམ་ཐམས་ཅད་ཟིལ་
གྱིས་མནན། ཁྲི་སྲོང་ལྡེའུ་བཙན་གྱིས་གསེར་དངུལ་ནོར་ལ་
སྙིང་བོ་བླངས་ནས་བས མ་ཡས་ཆོས་ཀྱི་འཁོར་ལོ་བཞེངས།
མཁན་སློབ་ཆོས་གསུམ་གྱིས་སངས་རྒྱས་ཀྱི་བསྟན་པ་ཉི་མ་་་
ཡངས་པའི་ས་ཆེན་ཁྱོན་ལ་གསལ་བར་མཛད་ནས། སེམས་
“༌༌་བ་་
16



ཅན་ཐམས་ཅད་ཕན་བདེའི་ལམ་ལ་བཀོད་ཟིག སྐབས་དེར་
མགྱོགས་པའི་རྟ་རྒྱུག་བྱས་པའི་ལོ་རྒྱུས་ཡོད་པར་གྲགས། །
བསྟན་པ་ཕྱི་དར་ལ། གཙང་དགོངས་པ་རབ་གསལ།
གཡོ་དགེ་འབྱུང་། དམར་ཤཱཀྱ་མུ་ནེ་གསུམ་གྱིས། སངས་
རྒྱས་ཀྱི་བསྟན་པའི་རྩ་བ་ཆོས་འདུལ་བ་རིན་པོ་ཆེ་ཡིན་པར་་་་་
གཟིགས་ནས། འདུལ་བའི་གླེགས་བམ་དྲེལ་ཁལ་ལ་བཀལ་
ནས། མདོ་སྨད་རྡོ་རྗེ་བྲག་ཨ་ཆུང་གནམ་རྫོང་དང་ཏན་ཏིག་
ཤེལ་གྱི་ཡང་དགོན་དུ་ཕེབས་པས་སངས་རྒྱས་ཀྱི་བསྟན་པའི་མེ་་
རོ་མདོ་ཁམས་སྨད་ནས་གསོས། ཀླུ་མེས་ཚུལ་ཁྲིམས་ཤེས་རབ་
ཀྱིས་བསྟན་པ་དྲི་མེད་ཀྱི་ཉི་མས་ དབུས་གཙང་དག་པའི་ཞིང་་་་
གསལ་བར་མཛད་ཟིག ལྷ་བླ་མ་བྱང་ཆུབ་འོད་ཀྱི་སྐུ་རིང་ལ་ལྔ་
བརྒྱ་བ་རྣམས་ཀྱི་གཙུག་གི་ནོར་བུ། དཔལ་ལྡན་མར་མེ་མཛད་
བོད་དུ་སྤྱན་དྲངས་ཟིག བསྟན་པ་ཐམས་ཅད་གྲུ་བཞི་ལམ་གྱི་
འཁྱེར་ཚུལ། གསུང་རབ་ཐམས་ཅད་ཀྱི་དགོངས་འགྲེལ་མན་
ངག་གི་ཆུ་བོ་གཅིག་ཏུ་བསྡུས་པ། བྱང་ཆུབ་ལམ་གྱི་སྒྲོན་མ་
མཛད་ཟིག སྒྲོལ་མའི་ལུང་གིས་བསྟན་པའི་སློབ་མའི་གཙོ་བོ་
འབྲོམ་སྟོན་པ་སོགས་ཀྱིས་བཀའ་གདམས་ བསྟན་པའི་སྲོལ་་་་་་
བཟང་མི་ནུབ་པའི་རྒྱལ་མཚ ན་སྲིད་ པའི་རྩེ་མོར་བསྒྲེངས་ཟིག །
དེའི་རྗེས་སུ་མདོ་སྔགས་བསྟན་པའི་མངའ་བདག ཁམས་
གསུམ་འགྲོ་བའི་བླ་མ། སྲིད་གསུམ་ཡོངས་ཀྱི་འདྲེན་པ། རྒྱལ་
4



པའི་དྲི་མེད་ལུང་ གིས་ཡང་ཡང་བསྟན་པའི་རྗེ་བཙུན་ཙོང་ཁ་བ་
ཆེན་པོ་དེ་ཉིད་ཤར་ཙོང་ཁ་ཁྲ་མོའི་ལྗོངས་སུ་སྐུ་འཁྲུངས་ཟིག
སྲེག་བཅད་བརྡར་ བའི་ གསེར་ལྟར་དག་པའི་བ སྟན་པའི་སྙིང་་་་་
བོ་གསེར་སྦྱངས་བཙོ་མའི་འཁོར་ལོས། ནུབ་ཕྱོགས་གུར་ཀུམ་
མངོན་པར་བཀྲ་བའི་ཞིང་ཁམས་ནས་ཤར་རྒྱ་མཚོ་ཆེན་པོའི་ཀ་་་
བ་ལ་ཐུག་གི་བར་དུ་མངའ་བསྒྱུར་ཟིག །
དེའི་རྗེས་སུ་དཔལ་གསང་བདག་གི་སྤྲུལ་བ་གོ་ཤྲི་བསྟན་་་
འཛིན་ཆོས་རྒྱལ་གྱིས། སྟོད་ཀྱི་ཁྲི་ཤོར་རྒྱལ་མོའི་མན་ཆད།
སྨད་ཀྱི་ཇག་རོང་ལྷ་རུའི་ཡན་ཆད་ཀྱི་རོང་འབྲོག་ཐམས་ཅད་་་་་
མཆོད་གཞིར་སྦྱར་ནས། ཆོས་སྲིད་ གཉིས་ཀྱི་སྒོ་ནས། བསྟན་
པ་རིན་པོ་ཆེ་དར་ཞིང་རྒྱས་པར་མཛད་པ་སོགས་སྔོན་བྱོན་རྒྱལ་
བློན་པཎ་གྲུབ་བསྟན་འཛིན་གྱི་སྐྱེས་མཆོག་དམ་པ་བསམ་་་་་་་
བཞིན་བསྟན་འགྲོའི་དོན་ལ་ཕེབས་པ་རྣམས་ངེད་ཅག་ཁ་བ་རི་་
བ་རྣམས་ལ་བཀའ་དྲིན་གྱི་སྒོ་ཤིན་ཏུ་ཆེ་གི བསྟན་པའི་བྱུང་
རིམ་ དང་རྟ་རྒྱུག་གི་ལོ་རྒྱུས་ཟུར་ཙམ་ཞིག་རེད། །
དེའི་རྗེས་སུ་གཞན་ཡང་ཕ་ལྡོང་ཞྭ་དཀར་གནམ་རྒྱལ་་་་་
བཙན་པོས། རང་སྲུང་བརྩན་པའི་གོ་ཁྲབ་ལུས་ལ་གྱོན་ནས།
གཞན་འཇོམས་ བདུད་ཀྱི་མཚོན་ཆ་ལག་ཏུ་ཐོགས་ཏེ། མྱུར་
མགྱོགས་ གཡུ་རྔོག་རླུང་གཤོག་འཕུར་མར་ཞོན་ནས། སྟོབས་
ལྡན་ལྷ་ཀླུའི་དཔུང་བཞིའི་གཡུལ་ངོ་བཤམས་ནས། སྟག་
，
18



འཛིན་དགྲ་དམག་ཆུ་བ ཞིའི་འགྲམ་དུ་དེད་དེ། ཆབ་སྲིད་
དཔའ་ བའི་དར་ཁ་བོད་ལ་ཐོབ་དུས་སུ། རྟ་སྔོན་པོ་བས མ་ པ་
ལྷུན་གྲུབ། དཀར་བོ་རླུང་གཤོག་དྲུག་ལྡན། ཁྲི་འཇམ་གསེར་
གྱི་ཟེ་བ་ཅན་ལ་སོགས་པའི་ རྟ་བརྒྱ་ཚོ་མང་བོ་བརྒྱུགས་པའི་་་་་་
ནང་ནས་མྱུར་མགྱོགས་གཡུ་རྔོག་རླུང་གཤོག་ལ་གཡུ་ཡ་ལས་་་་་་
རྒྱལ་ བའི་སྣ་དར་གྱི་དང་བོ་ཐོབ་ཟི ག་ཟེར་གི །
དེའི་རྗེས་སུ་གླིང་སེང་ཆེན་སྐུ་རྗེ་ནོར་བུ་དགྲ་འདུལ་རྒྱལ་ ་
བོ། སངས་རྒྱས་སྟོང་གི་སྤྲུལ་བ། འཕ གས་ཡུལ་གྲུབ་ཐོབ་སུམ་
ཅུའི་རྣམ་འཕྲུལ་དཔའ་འགྲན་མེད་སྐྱེན་པོ་སྔགས་འཐེབ་པ་་་་་་
སུམ་ཅུ་བཅས། ལྷོ་རྒྱལ་འཛམ་བུ་གླིང་གི་ལྟེ་བ། ས་གླིང་
དཀར་སྟོད་དུ་སྐུ་འཁྲུངས་ཟིག དེ འི་ཚེ་ན། རྟ་རྐྱང་རྒོད་
གཡེར་བ་ལ་སོགས་པའི་རྟ་བརྒྱ་ཚོ་མང་བོ་གླིང་ས་མཐོང་བ་་་་་
ཀུན་སྨོན་ནས་བརྒྱུགས་ཟིག མ་སེང་ལྕམ་རྒྱལ་མོས་གཟིགས་
པ་གནང་ཟིག རྟ་རྐྱང་རྒོད་གཡེར་བར་ མགྱོགས་ དར་ གྱི་དང་
བོ་ ཐོབ་ཟིག ལྷ་རྒྱལ་རྨ་ཆེན་སྦོམ་ར་ཐུགས་ དགྱེས་ཟིག
ཕྱོགས་ བ ཞི འི་དགྲ་བཞི་བ ཏུལ་ཟིག བ དེ་སྐྱིད་ཀྱི་མཚོ་མོ་
ཡོངས་ལ་བསྐྱིལ་བ་སོགས་ ཐམས་ཅད་ལ་ཤར་ཤར་དུ་མ་ཞུས་་་
རུང་ཐམས་ཅད་ཀྱི་ཐུགས་ན་མངའ་བའི་རང་ བཞིན་རེད། །
དེ་རིང (ཚོ) སྐྱབས་མགོན་རྡོ་རྗེ་འཆང་ཆེན་པོས་རྟ་རྒྱུག་་
འདིའི་མགོ་འདྲེན་མཛད་ པའི་ཚུལ་ལ་བསྟོད་ པ་ཟུར་ཙམ་་་་་་་



ཞིག་བརྗོད་ན། བསྐལ་བཟང་གི་སངས་རྒྱས་སྟོང་འབྱོན་
པའི་སྒྲོན་མེ་ལྟ་བུའི་བསྐལ་བ། གླིང་བཟང་བོ་ལྷོ་རྒྱལ་འཛམ་
བུ་གླིང་གི་ས་ཆ། གདུལ་བྱ་ བཟང་བོ་འཕ གས་མཆོག་འཇིག་
རྟེན་དབང་ཕྱུག་དང་རྗེ་བཙུན་སྒྲོལ་མའི་གདུལ་བྱ། གནས་
བཟང་བོ་སྐྱིད་ཉི་མ་ཡང་ཤར་གྱི་གཡས་ཟུར། ལྷ་ཆབ་བཟང་
བོ་ཙོང་ཆུ་དལ་འབབ་ཀྱི་གཡོན་ཟུར། དུས་ བཟང་བོ་དགུང་
ལ་ལྷོ་སྤྲིན་འཐིབས་ཤིང་གཡུ་འབྲུག་སྔོན་མོ་ལྡིར་བ། བར་
ན་སྦྲང་ཆར་འབབ་ཅིང་སྙན་པའི་ཁུ་བྱུག་སྒྲོག་པ། ས་ལ་མེ་
ཏོག་བཞད་ཅིང་རྩི་བཅུད་འབྲུ་དྲུག་སྨིན་པ། ཡུལ་བཟང་བོ་
རྒྱབ་རི་ཁྱུང་ཆེན་ དང་འདྲ་བ་ལྡིང་ན་མཐོ་གི མདུན་རི་དུང་
དཀར་དང་འདྲ་བ་བོས་ན་སྙན་གི གཡས་རི་རིན་ཆེན་སྤུངས་
འདྲ་བལྟས་ན་མཆོར་གི་ གཡོན་རི་དར་དཀར་འཕྱར་འདྲ་
མཐོང་ན་དགའ་གི ས་ལ་བཀྲ་ཤིས་དགེ་མཚ ན་འཛོམས་པའི་
ཡུལ་གྲུ་བཟང་བོ་འདིར་གནས་པའི་འགྲོ་ལ་དགེ་བཅུའི་ལང་ཚོ་་
སྨིན་པའི་རྟེན་འབྲེལ་དུ་བསང་དང་གསོལ་ཁ་རྟ་རྒྱུག་པ་སོགས་་
ང་ཚོར་མགོ་འདྲེན་མཛད་པ་བཀའ་དྲིན་ཤིན་ཏུ་ཆེ་གི ། །
ད་སྐུ་བསྟོད་ཟུར་ཙམ་ཞིག་བརྗོད་ན། སྔོན་བསྐལ་བ་
དཔག་ཏུ་མེད་ པའི་ སྔ་རོལ་ནས་མཐའ་ཡས་པའི་ གདུལ་བྱའི་་་་་
དོན་དུ་དང་ བོ་བསམ་པ་བྱང་ཆུབ་མཆོག་ཏུ་སེམས་བསྐྱེད། །
རང་དོན་གྱི་ རྟོག་པ་རྡུལ་ཙམ་ཡང་མེད་པའི་ས་ལ་གནས་པའི་་་་
20



རྒྱལ་སྲས་གཞོན་ནུ། བར་དུ་བསྐལ་བ་གྲངས་མེད་གསུམ་དུ་
ཚོགས་གཉིས་བས གས་སྐབས་སྐྱོ་ངལ་མེད་ པའི་ སྙིང་སྟོབས་ དང་
བརྩོན་འགྲུས་ཀྱི་གོ་ཆ་ཅན། ཐ་མར་ས་ལམ་གྱི་རྟོགས་པ་
མཐའ་རུ་ཕྱིན་ཏེ་འོག་མིན་ཆོས་ཀྱི་ཕོ་བྲང་སྣོད་བཅུད་དག་པའི་
གཞལ་མེད་ཁང་དུ་ལྔ་ལྡན་ལོངས་སྤྱོད་རྫོགས་པའི་སྐུའི་ངོ་བོར་་
མཐར་ཐུག་རྣམ་མཁྱེན་རྒྱལ་ བའི་གོ་འཕང་མངོན་དུ་མཛད་་་་་
ནས་ རང་བཞིན་ཆོས་སྐུ་བདེ་བ་ཆེན་པོའི་དབྱིངས་ལ་འདོར་་་་་
ལེན་གྱི་རྟོག་པ་མེད་ནའང་། སྣ་ཚོགས་གདུལ་བྱའི་མོས་ངོར་
ཞི་ཁྲོ་སོགས་ ཀྱི་རྣམ་རོལ་མ་འགག་པས། ཐུགས་རྗེའི་རང་
མདངས་དམུ་རྒོད་ཀྱི་སེམས་ཅན་འདུལ་བའི་ཕྱིར་དུ་སྐུ་སྤྲུལ་བྱེ་
བ་ཐེར་འབུམ་བགྱིད་པའི་ནང་ཚན། བདག་ཅག་སྒྲུབ་ཡོན་
རྣམས་ ཀྱི་མེ་ཏོག་ཕོག་པའི་ལྷ་སྐལ། བསོད་ནམས་བསགས་
པའི་ཞིང་ས། ངུར་སྨྲིག་འཛིན་པའི་རོལ་གར། གསང་གསུམ་
ཡོན་ཏན་གྱི་མངའ་བདག་འཕགས་ཚོགས་མཁས་མང་གི་
འདྲེན་པ། བསྟན་པ་ཡོངས་རྫོགས་ཀྱི་བདག་པོ། ཆབ་སྲིད་
མངའ་ཐང་གི་རྒྱལ་བོ། སྐལ་ལྡན་བྱང་ཆུབ་གླིང་ལ་འདྲེན་པའི་
ཤིང་རྟ། ལམ་མཆོག་གསལ་བར་སྟོན་པའི་སྒྲོན་མེ། ས་གསུམ་
འགྲོ་བ་ཡོངས་ཀྱི་སྐྱབས་གནས། གནམ་ལ་སྟོན་གི་རྩེ་མོ། ས་
ལ་སྟོན་གི་རྟིང་བ། དགྲ་ལ་སྟོན་གི་ཟུར་ཁ། བོད་ཞྭ་དཀར་
ཅན་གྱི་རྩེ་འཛིན། དགྲ་འཕྲུ་དམར་ཅན་གྱི་གོང་གནོན།
q་



འཕྲིན་ལས་ཀྱི་གསེར་གདུགས་སེར་བོ་དགུང་ན་མཐོ་གི མཚ ན་
སྙན་གྲགས་ཀྱི་གཡུ་འབྲུག་མཐའ་ནས་སྒྲོག་གི ལུགས་གཉིས་
ཟུང་དུ་འཇུག་པའི་བ་དན་དཀར་བོ་གཅིག་གིས་ས་སྟེང་ཀུན་ལ་
དབང་བསྒྱུར་བའི་སྐྱབས་མགོན་རིན་པོ་ཆེའི་སྐུ་བསྟོད་ཟུར་་་་་་་
ཙམ་ཞིག་རེད། །(འདི་སྤྱི་དབང་ལྟར་བྱས་པ་ཡིན་ལ་རང་གི་བླ་མ་ལྟ་
བུ་ལ་སྦྱར་བར་འདོད་ན་རྣམ་ཐར་སོགས་དང་སྦྲེལ་ཏེ་བཤད་ཚུལ་ཤེས་་་་་
པར་བྱའོ། །）
ཐུགས་ཀྱི་བང་མཛོད་ལུང་རྟོགས་ཀྱི་ནོར་བུས་གཏམས་་་་
པའི་བཀའ་རབ་འབྱམས་དགེ་བའི་བཤེས་གཉེན་གཉེར་ཕྱག་་་་་
མཛོད་རྣམས་ཀྱི་ངོས་ནས་བཤད་ན། དང་བོ་ཐོས་པའི་གཞུང་
ལུགས་ཁོང་དུ་ཆུད་་ནི། བར་དུ་བས མ་ པའི་དཀའ་གནད་སྒྲོ་
འདོགས་ཆོད་ནི། ཐ་མར་སྒོམ་པའི་ཉམས་ རྟོགས་ཀློང་དུ་
བརྡོལ་ནི། འཆད་ པས་ཐར་བའི་ལམ་བཟང་སྟོན་ནི། ལམ་
བཟང་བོ་བྱང་ཆུབ་མཆོག་ཏུ་འཁྲིད་ནི། ལུང་རིགས་པའི་གྲུབ་
མཐའ་གཏན་ལ་ཕབ་ནི། ཆོས་རྩོད་པའི་དམ་ཆོས་དབུས་ལ་
གྲགས་ནི། བཀའི་དགོངས་འགྲེལ་རྩོམ་པའི་ཤེས་རབ་ཡོད་ནི།
རྩོམ་བཟང་བོ་སྙན་ངག་རྒྱུན་དང་ལྡན་ནི། མཁས་པའི་ཡོན་
ཏན་འཆད་རྩོད་རྩོམ་གསུམ། བཙུན་པའི་ཡོན་ཏན་སྡོམ་པ་
རྣམ་གསུམ། བཟང་བོའི་ཡོན་ཏན་བླ་མེད་སྙིང་རྗེ་སོགས་ལ་
ཐུགས་འབྱོངས། ཆོས་སྲིད་ ཀྱི་བྱ་བ་ཐམས་ཅད་རང་གི་ཐུགས་
22



སུ་ཆུད་ནས་གཞན་ལ་སྟོན་མཁས་པའི་བཀའ་རབ་འབྱམས་་་་་
གཉེར་ཕྱག་མཛོད་རྣམས་ཀྱི་སྐུ་བསྟོད་ཟུར་ཙམ་ཞིག་རེད། །
མཐུ་སྟོབས་ནུས་པའི་ དབང་ཕྱུག་སྔགས་འཆང་དབང་བོ་
རྣམས་ཀྱི་ངོས་ནས་བཤད་ན། དགོངས་བརྡའ་སྙན་བརྒྱུད་ཀྱི་
བླ་མ་གཙུག་ཏུ་བསྟེན་ནི། རྩ་གསུམ་དཀྱིལ་འཁོར་གྱི་འཁོར་
ལོ་གཙོ་བོར་བཞེངས་ནི། སྣང་སྲིད་ ལྷ་འདྲེ་ཡི་ཚོགས་ལ་བཀའ་
བསྒོ་མཛད་ནི། ཟབ་མོ་བཀའ་གཏེར་གྱི་པོ་ཏི་མདུན་ལ་མཛེས་
ནི༑ ཀི་ལ་དྲག་ཤུལ་གྱི་ཕུར་བུ་ཕྱག་ན་ཡོད་ནི། སྐུ་གར་དགུ་
ཞི་ཁྲོ་ངོ་བོར་སྟོན་ནི། གསུང་དྲག་སྔགས་ཟབ་མོ་འབྲུག་ལྟར་
སྒྲོག་ནི། ཐུགས་ཀུན་བཟང་གདོད་མའི་རང་ཞལ་མཐོང་ནི།
དཔལ་ཆེན་ཚོགས་ཀྱི་ བདག་པོ་རྨོག་དཀར་བཞིན་དུ་དབུ་ལ་་་་
གྱོན་ནི། ཆོས་མཆོག་གྲུབ་པ་བཀའ་བརྒྱད་ཁྲབ་དཀར་བཞིན་
ཟིག་ལུས་ལ་གོན་ནི། བཀའ་སྡོད་དྲག་པ་སྡེ་བརྒྱད་ཤ་ཁྱི་
བཞིན་ཟིག་རྗེས་སུ་འཁྲིད་ནི། ཞིང་བཅུ་ཚང་བའི་དགྲ་ཉེས་
ལྕགས་སྒྲོམ་ནང་དུ་སྒྲོལ་ནི། གསལ་རིག་རྣམ་པར་ཤེས་པ། མི་
སྐྱོད་ཞིང་དུ་འདྲེན་ནི། ཡུངས་ནག་ཐུན་ལ་ལ་ཐུར་མེད་ནི། །
ཤེས་རབ་མཚོན་ན་རྨ་སྨེ་མེད་ནི། ལྟ་བ་ཀ་དག་རང་གྲོལ་
གསལ་སྟོང་འཛིན་མེད། སྒོམ་བདེ་ གསལ་མི་རྟོག་བྱིང་རྒོད་
སྐྱོན་མེད། སྤྱོད་པ་སྔགས་འཆང་ཆ་ལུགས་ངེས་བྲལ་སྤྲོས་
མེད། ཆོས་རྒྱལ་གཏེར་བདག་གླིང་བ་ལྟ་བུའི་སྔ་འགྱུར་ཐེག་



པའི་སྲོལ་འཛིན་རྣམས་ ཀྱི་སྐུ་བསྟོད་ཟུར་ཙམ་ཞིག་རེད། །
ཚོ་ཆེན་ལྷ་སྡེ་རྣམས་ ཀྱི་ཚོ་བསྟོད། རིགས་རུས་ཕུན་
ཚོགས་རྣམས་ཀྱི་རུས་བསྟོད་ཟུར་ཙམ་ཞིག་ཞུ་ན། ས་བཅད་
པ་གསུམ་གྱིས་བཅད་ཚུལ། གླིང་འཁོར་བ་མེ་ཡིས་འདུལ་
ཚུལ། གངས་ཅན་རི་ཡི་ཆགས་ཚུལ། ཆུ་ཡི་འབབ་ཚུལ། ས་
ཡི་བཟུང་ཚུལ་གྱིས་བཤད་ན། གངས་དཀར་བོ་ཤེལ་གྱི་མཆོད་
རྟེན་འདྲ་བ། རི་མཐོན་པོ་གནམ་གྱི་ཀ་བ་འདྲ་བ། སྤང་སེར་
བོ་གསེར་གྱི་གཤོང་བ་འདྲ་བ། མཚོ་སྔོན་མོ་གཡུ་ཡི་མཎྜལ་
འདྲ་བ་བཞི་ཡོད་རྒྱུ་རེད། དེ་བཞི་གང་ཡིན་ཟེར་ན། སྟོད་
ཀྱི་མངའ་རིས་སྐོར་གསུམ། བར་ གྱི་དབུས་གཙང་རུ་བཞི།
སྨད་ཀྱི་མདོ་ཁམས་སྒང་དྲུག མཚོ་ཁྲི་ཤོར་རྒྱལ་མོ་དང་བཞི་
ཡིན་ཟེར་གི འདི་བོད་ཆོལ་ཁ་གསུམ་གྱི་གནས་གཞི་རེད། །
མདོ་སྨད་བོད་ཀྱི་ས་ཆ་ནི། སྡེ་དགེ་གླིང་དཀར་སྟོད། རྨ་ཆུ་
སྔོན་མོའི་ཕུ་མདོ། ཙོང་ཆུ་ཁམས་པའི་ཉིན་སྲིབ། འཇུ་ལག་
མཐོན་པོ་བཅུ་གསུམ། གངས་དཀར་ཡིད་བཞིན་ནོར་བུ།
གངས་དཀར་ཕྱོགས་ལས་རྣམ་རྒྱལ། （གཉིས་ལ་ཨ་མྱེས་གངས་
ཞེས་གཅིག་ཏུ་འདྲེན། ） མེ་ལྷ་གངས་དཀར་མགོན་པོ་གདོང་
དམར་དང༌། །གནམ་སྐས་བྱ་དུང་ཁྲ་ལེབ་ར་རྒོད་དང༌། །
སྟག་རྩེ་འཕྱོལ་རྫོང་དམར་མཐོ་སྐྱ་ཀ་རི། །ལྷུན་པོ་རྩེ་དང་
རབ་བཟུང་ཀླུ་རིས་ཏེ། །འབྲོག་གནས་མཐོན་པོ་བཅུ་གསུམ་
24



ཞེས་སུ་གྲགས། །སྟོབས་ལྡན་གོང་གསུམ་རྩེ་གྲི་རབ་ཏུ་བཟང་།།
ཇག་རོང་ཕ་ཤིང་གོང་བ་ལ་སོགས་ པ་ནི། །གནས་མཆོག་
དཔའ་རིས་བོད་ཀྱི་བསྟི་གནས་རེད། །
སྤྱིར་གངས་ཅན་བོད་ཀྱི་གདུང་རུས་ཀྱི་ལོ་རྒྱུས་བཤད་ན།
འཕགས་མཆོག་ཐུགས་རྗེ་ཆེན་པོ་དང་རྗེ་བཙུན་སྒྲོལ་མ་གཉིས་་་
ཀྱི་རྣམ་སྤྲུལ་སྤྲེའུ་བྱང་ཆུབ་སེམས་དཔའ་དང༌། བྲག་སྲིན་མོ་
གཉིས་འདུས་པ་ལས་རིགས་དྲུག་ལས་ཆད་པའི་གདོང་དམར་་་་
ཤ་གཟན་གྱི་ཕྲུ་གུ་དྲུག་བྱུང་བ་ལ། ཁམ་ཡེ་སེང་དཀར་བོ་གནམ་
གྱི་འཇུ་ཐག་ལ་སོགས་པའི་ བོད་ཀྱི་རུས་ཆེན་བཞི་འམ་བོད་ལྷ་་་་
སྲས་མིའུ་གདུང་དྲུག་ཏུ་གྲགས་པའི་ བོད་ཉིད་རིམ་གྱིས་འཕེལ་་་
བ་ལ་གངས་ཅན་ བོད་ཀྱི་མི་རྣམས་ཟེར་གི བསྟན་པ་རིན་པོ་ཆེ་
དར་བ་ལ་ཐག་ཉེ་བ། དཀར་བོ་ཆོས་ལ་དད་པ་ཆེ་བ་འདི་
བོད་སྤྱིའི་བསོད་ནམས་ཡིན་པ་ཞུ་མ་དགོས་པའི་རང་བཞིན་་་་་
རེད། སྲིད་པ་ཡེ་སྨོན་རྒྱལ་ བོའི་གདུང་རྒྱུད་ཀྱི་དབང་ལྟར་
བཤད་ན། ལྷ་དཔོན་སེང་ཆེན་དོན་གྲུབ། ཡུལ་དཔོན་ཁྱུང་
ཆེན་དོན་གྲུབ། འབུམ་དཔོན་གཡུ་འབྲུག་དོན་གྲུབ་དང་
གསུམ་ཟེར་བ་དེ་བོད་ཀྱི་མེས་པོ་སེང་ཁྱུང་གཡུ་འབྲུག་གསུམ་དུ་
གྲགས་པ་དེ་ཡིན་ཟེར་གི སྒ་ལྡོང་འབྲུ་གསུམ་སྦྲ་དང་བཞི། །
ནུ་བོ་དཔའ་དཔའ་ གཉིས་དང་དྲུག །ཅེས་གསུངས་པ་བཞིན་
དུ་བོད་མིའུ་གདུང་དྲུག་ལས་རྒྱས་པའི་ཚོ་ཆེན་བཅོ་བརྒྱད་ཚ་རྗེ་



མེས་གསུམ་མི་རབས་མཆེད་གསུམ། མི་རབས་མཆེད་གསུམ་
གྱི་མིའུ་གདུང་རྒྱུད་བོད་ཁྲི་སྐོར་བཅུ་གསུམ། དཔའ་རྩལ་སེང་
ཆེན་གྱི་དོ་ཟླ་དད་ལྡན་ཆོས་ལ་དཀར་བའི་དཔའ་རིས་དཀར་བོ་
ཁྲི་ཤོག་དྲུག་གི་དཔོན་དྲུག་ཟེར་བ་དེའི་ལྷ་རུས་ཀྱིས་བཤད་ན།
དུས་ད་ལྟར་ཡབ་ལྷ་སྡེ་དྲུག་ཟེར་གི དེ་དག་གི་ནང་ལ་འཁྲུངས་
པའི་ལྷ་རྗེ་འོ་དེ་གུང་རྒྱལ། དེའི་སྲས་ལྷ་ཚ་མཆེད་དགུ་
འཁྲུངས་ཟིག དེ འི་གདུང་རབས་ལོ་རྒྱུས་བཤད་ན། ཡབ་མིང་
ལྡོང་སྟག་བཙན་གསུམ། ཞང་བོ་ལྷ་ཆེན་ཚངས་པ། ལྷ་
གཟི གས་ ལྷ་རིའི་རྩེ་ནས་འཁྲུངས་པའི་ མི་རབས་ལོ་རྒྱུས་བཤད་་་
ན། དཔལ་ལྡན་བདག་པོ་བཀའ་བརྒྱུད་ནོར་བུ་ཕག་མོ་གྲུ་
པའི་གདུང་རྒྱུད། དེ་ཡང་གདུང་རབས་མང་དུ་སོང་བའི་དུས་
ན་གནམ་ཐོ་རངས་ལ་སྐར་ཆེན་ཤར་འདྲ། སྲས་དགེ་ལྡན་སུམ་
ཅུ་སོ་ལྔ་འཁྲུངས་ཟིག དུས་ད་ལྟ་བོད་ཀྱི་རུས་མཛོད་ལྟར་
བཤད་ན། བོད་ལྷ་ཚ་སུམ་ཅུ་སོ་ལྔ་བོ་འདི་ཡིན་ཟེར་གི དེ་
ལས་རྒྱས་པའི་ བོད་དང་བོད་ཆེན་རྩ་བའི་རུས་ཆེན་བཅོ་བརྒྱད།
ནང་ཚན་སྦྲ་འབྲུ་ལྡོང་གསུམ། དཀར་ནག་ཁྲ་གསུམ། སྨུག་
པོ་ལྡོང་གི་མང་རྒྱུད། ཨ་ལྕགས་འབྲུ་ཡི་དཔའ་རྒྱུད། སེང་
ཆེན་རུས་ཀྱི་མཐུ་རྩལ། རྨུ་ཚ་སྒ་ཡི་ཕྱུག་རྒྱུད། དེ་ལྟར་རྒྱུད་
པ་དུ་མ་ཡང་སྣང་། དཔེར་ན་ལྗོན་ཤིང་སྡོང་བུ་ལྔ་བཅུ། དེ་
རེ་རེ་ལ་ཡན་ལག་ཡལ་ག་སུམ་ཅུ་རེ་རྒྱུས་པ་ལོ་འདབ་ལྟ་བུའི་ཚོ་



ཕྲན་མང་བོ་རྒྱས་ཚུལ། ཤིན་ཏུ་རྒྱས་པར་བཤད་ན་མང་འགྲོ་
གི མང་སོང་ན་འདིར་ཚོགས་ཀྱི་ཁྲོམ་པ་ཐུགས་སུན་གི འཛམ་
གླིང་གི་ཉི་མ་འགང་ཐུང་གི ། །
དཔའ་རིས་དཀར་བོ་ལྷ་བུས་བཟུང་ཚུལ་གྱིས་བཤད་ན།
སྔོན་གྱི་ལས་སྨོན་བཟང་བོ། བཟང་ཐོག་གསེར་གྱི་ས་བོན། །
ལྷ་ལམ་གསེར་གྱི་འབྲེལ་ཐག ཨ་ཕྱུག་དང་ དཔའ་ཕྱུག་ཟེར་ བའི་
སྤུན་གཉིས་ཡོད་དོ། །ཨ་ཕྱུག་གིས་སྟོད་ཨ་རིག་ལྷ་ཡི་སྐྱེད་ཚལ་
བཟུང་ཟིག དཔའ་ཕྱུག་གིས་དགེ་བཅུ་ཚང་ཞིང་དཔའ་གཡང་
འཛོམས་པའི་དཔའ་རིས་དཀར་བོ་བཟུང་ཟི ག དེས་བཟུང་
བའི་ཚོ་ཆེན་རྣམས་ ཀྱི་སྐུ་བསྟོད་ཟུར་ཙམ་ཞིག་བརྗོད་ན། ཆུ་
བཟང་དཀྱིལ་འཁོར་ཐིག་ལྡན་ན། རྭ་ལོ་དཀྱིལ་འཁོར་ལྷ་
ཚོགས། ཁོ་ཤིན་གངས་རི་དཀར་བོ་ན། ཚང་ཀྱ་མཚོ་ལ་
དར་ཆགས། གཡང་ཆེན་ན་རི་ཟབ་མོ་ན། བ་ཡེ་མདུང་མོ་
རང་སྐྱེས། རྫ་སྐས་དུང་ཕྲེང་བསྒྲིགས་ཡག་ན། གདུང་
བཏེགས་གནམ་གྱི་ཀ་བརྒྱད། ར་ལུང་སྤང་གཤོང་གསེར་མཚོ་
ན། སེང་ཆེན་གནམ་ལ་འཕྱོ་འདྲའི་ར་ཟ་ཚོ་གསུམ། སེང་
མཐོ་རི་རབ་བང་རིམ་ན། ཨ་བན་བྱ་རྒྱལ་ཁྱུང་ཆེན། སེ་ཤ་
གསེར་གྱི་གཤོང་བ་ན། གཅན་ པའི་སྔགས་པ་སྡེ་བདུན།
ཅུར་རྫ་བཀྲ་ཤིས་གཡང་རྫོང་ན། ཨ་ལབ་མཁས་པ་རང་འདུས།
སྐས་དོང་གཡུ་མཚོ་འཁྱིལ་འདྲ་ན། འབུམ་པ་གསེར་ཉ་ཁ་



སྤྲོད། ཨ་ནམ་ལུང་བ་རི་བདུན་ནི། བྱ་མེས་རྒྱུ་ལྟ་ ག་ཁ་ཡན་
ཐང་ལྷ་སྤང་རི་སྨུག་པོ་ན། ཨ་མགོན་སྨྲ་བའི་ལྕེ་ཐོགས། ལུང་
རིང་དུང་དཀར་གཡས་འཁྱིལ་ན། མ་ཁྱེ་བཀྲ་ཤིས་དབྱངས་
སྙན། བདེ་ལ་ཡངས་པའི་ ལྷ་རྩེ་ན། སེར་ལྡིང་སེ་ར་རང་
ཆས། ཏེ་མཚིའུ་ཐང་དཀར་གཤོག་རྡེབ་ན། སྟོང་ངོན་མ་
བསྐོས་རང་དཔོན། ཟབ་ལུང་ལྕགས་མཁར་སྒོ་མེད་ན། རྒྱ་
ཏི ག་སྟག་མོ་འཕྲེད་ཉལ། ནེའུ་གསིང་གསེར་གཞུང་རིང་མོ་
ན། དམར་གཙང་ལྷོ་སྤྲིན་འཐིབས་འདྲ། རྒྱ་ཐང་ཕྱིང་དཀར་
གོང་བ་ན། སྟོབས་ཚ ང་མདའ་སྐྱ་སིལ་མ། འཇུ་ལག་ཆུ་བོའི་
གཞུང་རིང་ན། རྡོ་ཁོ་གནམ་གྱི་སྐར་མ། སྟོད་ན་གངས་ལ་
ཟླ་བ་ཚེས་འདྲའི་བ་ཟྭ་བཙན་ཚ། ཕ་ཚོ་རྫ་རི་མཐོ་ལ་གངས་
དཀར་ཆགས་འདྲ། ཚ་ཞང་གངས་ཐིག་སིལ་མའི་བང་རིམ་
བརྩིགས་འདྲ། བར་ན་རི་སྨུག་གིས་བཟུང་འདྲ་སྒོ་ཕུར་གཅན་
གསུམ། ཤེས་ཀྱི་ཨ་ཐར་བྱ་མེ ས་ཞང་ཚ ན། ཕ ་ཚོ་གཡུ་རི་
མཐོ་ལ་ནགས་ཚལ་འཁྲིགས་འདྲ། ཚ་ཞང་སྦ་དཀར་སྨུག་པས་
དྲང་རྒྱུད། སྨད་ན་མཚོ་ལ་ན་བུན་འཐིབས་འདྲ་མ་ཁྱེ་ཨ་
མགོན། ཕ་ཚོ་གཏིང་ཟབ་མཚོ་ལ་ཉ་སྲམ་འཁྱུག་འདྲ། ཚ་
ཞང་མཚོ་ལ་འདབ་ཆགས་ངང་བ་རྩེན་འདྲ། ཕ་ཚོ་དེ་རྣམས་ ཀྱི་
རིགས་རུས་ཁྱད་པར་ཅན་ གྱི་བསྟོད་པ་ཟུར་ཙམ་ཞིག་བརྗོད་་་་་་
ན༑ ༑
28



ལྷ་རིགས་ཤཱཀྱའི་གདུང་རྒྱུད་ཤཱཀ་རྒྱལ། ཁམས་ གསུམ་
དབང་དུ་སྡུད་པའི་དབང་རྒྱལ། སྟོང་གསུམ་འཁོས་དམན་སྐྱོབ་
པའི་སྐྱབས་ལི། རོགས་ལ་འགྲན་ཟླ་མེད་ པའི་རོག་ཤེས། ཁྲོ་
རྒྱལ་ ལྷ་ཡིས་རྗེས་བཟུང་ཁྲོ་ཡག བཀྲ་ཤིས་དཔལ་འབུམ་ཆགས་
པའི་འབུམ་ཡག ལུས་རྩལ་སེང་ཆེན་ལ་འགྲན་པའི་ཨ་ཐར། །
ཕྱུག་སྣ་ཀླུ་རྒྱལ་ལ་འགྲན་པའི་ ཕ་བོ། དཔའ་རྩལ་གེ་སར་ལ་
འགྲན་པའི་བ་ཡེ། སྨྲ་ལྕེ་ཀོང་ཙེ་ལ་འགྲན་པའི་ཨ་མགོན།
དཔའ་དར་རྒྱལ་བོ་ལ་འགྲན་པའི་རྒྱ་ཏིག་ཚངས་པ་ལྷ་ཡིས་
རྗེས་བཟུང་ཚང་ཀྱ། ལྷ་རིགས་རླུང་གི་གདུང་རྒྱུད་མ་ཁྱེ།
ཕུར་བུ་བྲག་ལ་འདེབས་པའི་ཕུར་རྩ། བྱིན་རླབས་གྲུབ་ཆེན་ལ་
འགྲན་པའི་གཅན་པ། སྟོང་སྡེ་དགྲ་ལས་རྒྱལ་ བའི་སྟོང་ངོན།
ནུས་མཐུས་གནམ་ལྕགས་འཛིན་པའི་སུ་གུ། ཉི་ཟླ་ཐག་པས་
བརྟོད་པའི་པྲ་སྟི། བཙན་ཕྱུག་འཕན་གསུམ་འཛོམས་པའི་ཨ་
བན། བཀྲ་ཤིས་འབུམ་གཡང་འཁྱིལ་བའི་འབུམ་པ། བྱ་རྒྱལ་
ཁྱུང་ཆེན་ལ་འགྲན་པའི་བྱ་མེས། བཀའ་རྒྱུད་ཐང་ལ་བརྡལ་
བའི་ཨ་ནམ་ལ་སོགས་པའི་རུས་ཆེན་རྣམས་ ཀྱི་སྐུ་བསྟོད་ཟུར་་་་
ཙམ་ཞིག་རེད། །
དཔའ་ཕྱུག་ལ་སྲས་གཉིས་ཡོད་ པའི་དབང་ལྟར་བཤད་་་་
ན། དབང་རྒྱལ་ དང་ ཤཱཀ་རྒྱལ་གཉིས་ཡིན་ཟེར་གི ཨ་མེས་
དབང་རྒྱལ་ལ་ལྷ་སྲས་གསུམ་འཁྲུངས་ནས་ས་དབང་ལ་ལྷ་ཡུལ་་
29



དཀར་བོ་བཟུང་ཟིག སྲས་ཆེ་བས་བཟུང་བ་གང་ཡིན་ཟེར་ན།
སྟོད་ན་ཁྱུང་གི་གཤོག་རྩལ་རྒྱས་འདྲའི་བ་ཟླ་ཐཙན་། འབྲིང་
བས་བཟུང་བ་གང་ཡིན་ཟེར་ན། བར་སྟག་མོའི་འཛུམ་དྲུག་
ཐམས་ཅད་རྒྱས་འདྲའི་སྔོ་ཁོ་སྟོབས་ཚང་རྒྱུ་ཏིག་ཁ་གསུམ།
ཆུང་བས་བཟུང་བ་གང་ཡིན་ཟེར་ན། སྨད་ན་དུག་ཚེར་ཤིང་
ལ་འཁྲུངས་འདྲའི་སེ་རྩིད་བྱ་མེས་ཡར་ལུང་ཁ་གསུམ། །
ཨ་མེས་ཤཱཀ་རྒྱལ་གྱི་ལྷ་སྲས་རྣམས་ཀྱིས་ས་སྟོང་ཤཱཀ་ས་ཡི་
ཐིག་ལེ་བཟུང་ཟིག དེ་ཡིས་བཟུང་ཚུལ་ཇི་ལྟར་ཡིན་ཟེར་ན།
སྟོད་ན་བ་ཡེ་ཚང་ཀྱི་དཔའ་གཡང་གི་བདག་པོ། དཔའ་ལམ་
དགྲ་བོས་མ་ཆོད། བར་ན་ས་ཕུར་གཅན་གསུམ་ཕྱུག་གཡང་གི་
བདག་པོ། ཕྱུག་ལམ་དབུལ་བོ ས་མ་བཅད། སྨད་ན་མ་ཁྱེ་ཨ་
མགོན་ལྕེ་གཡང་གི་བདག་པོ། ངག་ལམ་ལྐུགས་ པས་མ་བཅད།
ཕ་ཚོ་འདི་རྣམས་ ཀྱི་ནང་ནས་འདིར་མཐོང་ལྟད་མོ་གཟིགས་པ་
ལ་ཕེབས་པའི་མི་ཆེན་ཁྱེད་རྣམས་ཀྱི་ནང་ན་བརྩིགས་པའི་་་་་
འདྲ་བ། བརྡུངས་པའི་མཁར་འདྲ་བ། བཞེངས་པའི་ལྷ་འདྲ་
བ། གཡུ་འབྲུག་བཞིན་དུ་ངར་སྐད་དགུང་ན་མཐོ་ནི། སེང་གེ་
བཞིན་དུ་གཡུ་རལ་ཕྲག་ན་འཕྱོར་ནི། ཁྱུང་ཆེན་བཞིན་དུ་
གཤོག་སྒྲོ་མཐའ་ན་རྒྱ ས་ནི། རྒྱ་སྟག་བཞིན་དུ་དཔའ་རྩལ་
ལུས་ལ་ཚང་ནི། རྒྱལ་བོ་བཀའ་འཁོར་གྱི་དབང་ཡོད་ནི། །
བརྩད་ན་ལུང་རིགས་ཀྱི་ངར་ཡོད་ནི། རྩོམ་ན་སྙན་ངག་གི་ཚིག་
30



སྦྱོར་ཡོད་ནི། མཁས་པ་ཤེལ་དཀར་གྱི་མེ་ལོང་ཕྱིས་ན་ གསལ་
ནི། གཞོན་ནུ་དཔའ་རྩལ་གྱི་སྐྱེན་པོ་ཕྱོགས་བཞིའི་དགྲ་འདུལ་
ནི། མཐོ་རིས་ལམ་ལ་དགེ་བའི་སྐས་འཛུགས་ནི། དམ་ཚིག་
ཆོས་ཀྱི་སྒོ་མོ་འབྱེད་ནི། ལྷ་ཚིག་གསེར་གྱི་རི་བོ་བཞེངས་ནི།
མུ་ཏིག་དུང་གི་མཆོད་རྟེན་བརྩིགས་ནི། ཁྲོམ་པ་སྐར་ཚོགས་
ལྟར་གྲངས་མང་བ། ཉི་ཟླ་ལྟར་འོད་གསལ་བ། གངས་སེང་
གི་གཡུ་རལ་ལྟར་འཇིགས་ཆེ་ནི། སྟག་མོའི་འཛུམ་དྲུག་ལྟར་
བཀྲ་མང་ནི། ལུང་ལག་རྟགས་ཀྱི་ བདག་པོ། ལས་ཡོ་དྲང་གི་
ཐིག་ཤིང༌། ཕུགས་བདེན་རྫུན་གྱི་ཤན་འབྱེད། གཅོད་པ་
གནམ་ལྕགས་ཀྱི་སྟ་རེ། དྲ་བ་རྣོ་ཡི་སོག་ལེ། མཐོན་པོ་མར་
ལ་འགུགས་པའི་ཤེད་ཡོད་ནི། དམའ་མོ་དགུང་ལ་འཇོག་པའི་
ཤེས་རྒྱུ་ཡོད་ནི། མཁས་མང་རྒྱུ་སྐར་གྱི་ཁྲོད་ན་དུང་ཟླ་ལྟར་
གསལ་བ། སེར་སྐྱ་དྲག་ཞན་གྱི་ཁྲོད་ན་མཁས་པ་སྤོབས་པ་
ཅན། བཙུན་པ་ངེས་འབྱུང་ཅན། སྐལ་ལྡན་ལས་འཕྲོ་ཅན།
མི་བཟང་བོ་ཆབ་སྲིད་ཀྱི་གདམས་ཡོད་ནི། རྟ་བཟང་བོ་གྱི་
ལིང་གི་རྒྱུག་ཡོད་ནི། གོས་བཟང་བོ་འཇའ་ཚོན་གྱི་འོད་ཡོད་
ནི། ཟས་བཟང་བོ་བདུད་རྩི་ཡི་བཅུད་ཡོད་ནི། ལངས་ན་
གནམ་གྱི་ཀ་བ་ཉན་ནི། བསྡད་ན་ས་གཞིའི་དཀྱིལ་འཁོར་
ཉན་ནི། སྐུ་རི་རབ་ལས་མཐོ་ནི། གསུང་པི་ཝང་ལས་སྙན་
ནི༔ ཐུགས་མེ་ལོང་ལས་ གསལ་ནི། མཁས་པའི་དབང་བོ་



རྣོན་པོའི་རལ་གྲི། ཡོན་ཏན་ཅན་གྱི་བླ་མ་དབུས་ནས་བཞུགས་
ན། བྱིན་རླབས་ཨ་མདོ་ཡུལ་ལ་འཇུག་ནི། སྔགས་པ་རྔ་རྡུང་
ཁམས་ན་ཡོད་ན། རྔ་སྐད་གཤིན་རྗེ་འཕྲང་ལ་སྒྲོག་ནི།
དམག་བུ་རྟ་ཁྲབ་གསུམ་འཐབ་པའི་དུས་ན་ཡོད་ན། དཔའ་
སྐད་འཛམ་གླིང་ཡོངས་ལ་གྲགས་ནི། གསེར་ཁྲི་གདུ གས་ ཅན་
གྱི་བླ་མ་ཡིད་བཞིན་གྱི་ནོར་བུ། བསླབ་པ་གསུམ་ལྡན་གྱི་དགེ་
བ ཤེས་ངུར་སྨྲིག་གི་རྒྱལ་ མཚན། སྡོམ་པ་གསུམ་ལྡན་གྱི་དགེ་
བཤེས་བསྟན་པའི་སྲོག་ཤིང༌། སྔགས་པ་གནམ་ལྕགས་ཀྱི་ཕུར་
བུ་དགྲ་འགོག་གི་གཤེད་མ། དུས་མིན་འཆི་བདག་གི་འཇིགས་
སྐྱོབ་གསོ་བྱེད་ཀྱི་སྨན་པ། བླང་དོར་ལྐོག་ གྱུར་གྱི་ གསལ་བྱེད་
ས་རི ས་ཀྱི་རྩིས་པ། རྣོ་ལྷ་འཁྲུལ་བ་མེད་ པ་མོ་བ་ཀུན་མཐོང་
གི་སྒྲོན་མེ། འཕྲུ་ཏོ ག་ལྡེམ་གསུམ་འཛོམས་པའི་མགོ་ཐུབ་ཀྱི་
དཔོན་པོ། དགྲ་འདུལ་གཉེན་སྐྱོང་གི་དཔོན་པོ་ཡུལ་ཐུབ་ཀྱི་
དོན་པ། བོད་ཞྭ་དཀར་ཅན་གྱི་དབུ་འཕང་བསྟོད་ནི། དགྲ་
བེར་ནག་ཅན་ལ་དམའ་འབེབས་བྱེད་ནི། དཔའ་ལོ་ལམ་ལ་
གྲགས་ནི། དཔོན་བཙན་པོ་མི་ཤ་ཁ་ཡིས་ཟ་ནི། ལྕེ་རྣོན་
པོ ས་རྒྱལ་ཁྲིམས་ཐིག་ལ་འགོད་ནི། དཔུང་རྒོད་པོས་རྒྱ་སྟག་
ཐོང་ཁས་འཛིན་ནི། ཁྲབ་བཙན་པོ ས་སྲོག་དམར་ཕ ག་གིས་
སྐྱོབ་ནི། མཚོན་རྣོན་པོ ས་དགྲ་སྡེ་ཕྱེ་མར་འཐག་ནི། རྟ་
མགྱོགས་ པས་བྱ་འཕུར་ཁ་ཡིས་ཟིན་ནི། དགེ་བཤེས་ཆོས་
32



གཡང་གི་བདག་པོ། སྔགས་པ་ལྷ་སྲུང་གི་བདག་པོ། མཁས་
པ་ལྕེ་གཡང་གི་བདག་པོ། ཕྱུག་པོ་ནོར་གཡང་གི་བདག་པོ།
གཞོན་པ་དཔའ་གཡང་གི་བདག་པོ། འདོ་བ་མགྱོགས་
བ།ཡང་གི་བདག་པོ། མཐའ་དག་ཐམས་ཅད་ལྷོ་སྤྲིན་དཀར་བོ་
དགུང་ནས་འདུས་དུས། འདིར་མཐོང་ལྟད་མོ་ལ་ཕེབས་པ་
བཀའ་དྲིན་ཤིན་ཏུ་ཆེ་གི ། །
དེ་རིང་ཚོ་རྟ་དཀར་བོ་དུང་མདོག ཁྲ་བོ་གཟི་མིག སྔོན་
པོ་ལྕགས་མདོག་འདྲ་བ། བརྒྱུགས་ན་སྐྱི་བསེར་གྱི་རླུང་འདྲ་
བ༑ བྲོས་ན་འཆི་བདག་ཁ་ལས་ཐར་ནི། བཙོང་ན་གླང་ཆེན་གྱི་
རིན་ཐང་ཡོད་ནི། རྟ་བཟང་བོ་རྟའི་གྲངས་བརྗོད། རྟ་བརྒྱུགས་
པའི་རྫོགས་ལྡན་གསར་བའི་དགའ་སྟོན་དུ། སྐྱབས་མགོན་
རིན་པོ་ཆེ་ལ་ཕུལ་གྲངས་བརྗོད་འབུལ་ཞུ་རྒྱུ་དང༌། ཁོང་རྣམ་
པ་རྣམས་ལ་ཟས་མཆོག་དཀར་གསུམ་ཕུད་ཀྱི་མཆོད་པ། ཕྱོགས་
ཀྱི་འགྲུལ་བ་ཚོ་བ་རྣམས་ལ་བདུད་རྩི་བཅུད་ལྡན་གྱི་བཏུང་བ་་་་
བཟང་བོ། འདོ་བའི་རྟ་མཆོག་གི་མགྱོགས་དར་ལ། (བླ་བྲང་
སྤྱི་སོ་ཚོ་བ་སོགས་ཀྱི་ཁ་དར་ཡོད་པ་ཐམས་ཅད་ཞིབ་ཏུ་བརྗོད་པར་སྤྲོ་ན་་
འདིར་བརྗོད་སུ་དང་སུའི་རྟ་ཡིན་སོགས་སྐབས་དང་བསྟུན་ནས་སྤྲོ། ངེད་
ལྷ་སྡེ་གང་ཡིན་གྱི་མིང་ནས་བརྗོད་དེ། ) ཞང་ཚ ན་བཟང་བོ་ལོ་རེ་
བཞིན་དུ་གོང་ནས་གོང་དུ་འཕེལ་བའི་སྐྱབས་འཇུག་སྐྱབས་རྗེ་་་
རིན་པོ་ཆེ་གཙོ་མཛད་པ་ཁྱེད་འདིར་བཞུགས་དགེ་འདུན་་་་་
33



དྭངས་ པའི་ཐུགས་དམ་སྲུང་བའི་གུར་ཁང་ནས་འདོར་མེད་་་་་
དང༌། འགྲུལ་བ་རྒན་པ་རྣམས་ ཀྱིས་ཁ་གཡང་ཞལ་གཡང་།
ཆུང་བ་ཚོས་ཁ་རྒྱལ་ཀུ་རེ་གླུ་གར་རྩེད་མོ་སོགས་གནང་དགོས་་་
ཞུ་རྒྱུ། ཚིག་ཀུན་འདུས་ཀྱི་རྩ་བར་ཞུ་རྒྱུ་ཡོད་དོ་དེ་རེད། །
ད་ལགས་སོ། །བཟང་བོ་ཟས་ལ་ཟས་ལན། བཟང་བོ་
ཚིག་ལ་ཚིག་ལན། བཟང་བོ་ཟས་ཀྱི་ཟས་ལན་དཀའ་རུང་།
བཟང་བོ་ཚིག་ལན་མདོར་བསྡུས་པ་ཞིག་མ་བཤད་ན། བོད་
སྲིད་ པའི་གཏམ་དཔེ་ལ། ཟས་ལན་པོ་མེད་ན་འཁྱམས་པོ།
གཏམ་ལན་པོ་མེད་ན་ལྐུགས་པ་ཟེར། དང་བོ་སློབ་དཔོན་པད་
མ་འ བྱུང་གནས་ཀྱིས་བསམ་ཡས་མི་འགྱུར་ལྷུན་གྱིས་གྲུབ་པའི་
གཙུག་ལག་ཁང་བཞེངས་ཏེ་རྡོ་རྗེ་དབྱིངས་ཀྱི་དབང་ཕྱུག་གི་་་་
དཀྱིལ་འཁོར་གྱི་གཙོ་བོ་བཞེངས་ནས། རབ་གནས་ཀྱི་སྟོན་མོའི་
སྐབས་སུ་ཡས་གཏམ་དང་མས་གཏམ་བཤད་པ་དེ་ནས་བཟུང་་་
སྟེ་གཏམ་དང་ གཏམ་ལན་བཤད་པའི་སྲོལ་དར་ཟིག དེ་རིང་
རིགས་རུས་བསོད་ནམས་ཀྱིས་མངོན་པར་མཐོ་བའི་ མི་ཆེན་་་་་་
མཁ ས་དྲག་གསུམ་མཐའ་དག་ཐམས་ཅད་འདིར་ཞལ་འཛོམས་་
པའི་ཁྲོམ་པ་ནམ་མཁའི་སྐར་ཚོགས་ལྟ་བུའི་དབུས་ནས། མི་ཆུང་
ང་འདྲས། བླ་མའི་མདུན་ནས་ཆོས་བཤད། ཕ་ཁུའི་སྔོན་གྱི་
དཔེ་བླང་འདི་ཡང་བཤད་ཁ་ཤིན་ཏུ་དཀའ་གི་མོད། རྒན་པ་
རྣམས་ཀྱི་གསུང་ཚིག་བླངས་པ་ཙམ་རེད། །
34



དེ་རིང་གི་རྟ་རྒྱུག་གི་གཞི་བཟུང་བའི་ ས་ཆ་འདི་ཚོའི་ངོས་
ནས་བཤད་ན། ཤར་ན་རི་བྲག་གི་རྨུ་ཐག་བཅུ་གསུམ་སྒྲིག་
ཡག་གི ལྷོ་ན་ལྷ་ཤིང་གི་ནགས་ཚལ་སྐྱེས་ཡག་གི བྱང་ན་བྲག་
དཀར་གྱི་སེང་ཆེན་འགྱིངས་ཡག་གི མདུན་ན་ཡོན་ཆབ་ཀྱི་ཆུ་
ཕྲན་འཁྱིལ་ཡག་གི་ནུབ་ན་མུ་ཏིག་གི་རྫ་རི་སྤུངས་ཡག་གི་
རྒྱབ་རི་ཁྱུང་ཆེན་འདྲ་བ་ལྡིང་ན་མཐོ་གི མདུན་རི་གཡུ་འབྲུག་
འདྲ་བ་འཁྱིལ་ན་དཔའ་གི གཡས་རི་ཉི་མ་ཤར་འདྲ། གཡོན་
རི་ཟླ་བ་ཚེས་འདྲ། རི་མོ་བཀྲ་ཤིས་རྟགས་བརྒྱད་ཀྱིས་རྣམ་
པར་བཀྲ་བའི་ས་ཆ་འདི་ཚོ། དྲོ་གསལ་ཉི་མ་འཆར་ས། །
དཀར་ཕྱོགས་ཡུལ་ལྷ་གནས་ས། རིགས་བཟང་ཁྲོམ་པ་འཚོགས་
ས། རྩལ་ཆེན་འདོ་བ་རྒྱུག་ས། གནམ་འཁོར་ལོ་རྩིབས་བརྒྱུད་
འདི་གཟའ་སྐར་གྱི་གླིང་ཡིན་པས་ལྷོ་སྤྲིན་གྱི་འགྲིམ་ལམ། བར་
གངས་རི་དཀར་བོ་འདི་ཡུལ་ལྷའི་མཁར་ཡིན་ པས་སེང་ཆེན་གྱི་་
འགྲིམ་ལམ། ས་པདྨ་འདབ་བརྒྱུད་འདི་མགོ་ནག་མི་ཡི་གདན་
ཁྲི་ཡིན་ པས་ནགས་ཚལ་འཁྲུངས་ས། ནམ་མཁའ་ལ་ཉི་ཟླའི་
རྒྱན་ཆགས། ཕྱོགས་མཚམས་ལ་ན་བུན་གྱི་དར་འཐེན། བར་
སྣང་ལ་རི་རབ་ཀྱི་མཁར་བརྩིགས། ས་གཞི་ལ་མེ་ཏོག་གི་ཞལ་
བཀྲམ། ཐང་གི་རྟེན་མཆོད་གསལ་གསུམ། བསོ་དར་བསང་
གསུམ། ཆ་རྒྱུག་བསྐོར་གསུམ། རྟ་རྒྱུག་རྩེད་མོ་རེ་ལོ་རེ་
བཞིན་དུ་ཡོད་དོ་ངོ་ཐང་རེད། དེ་ཡང་ཕོ་ལྷའི་དུང་ཁྱུང་



དཀར་བོ་བཀྱགས་ནས་ གསོལ་མཆོད་རྒྱབ་རྟེན་བྱས་ན། ཡུལ་
ལྷའི་ཐུགས་མཉེས་གི སྦྱིན་བདག་གི་མི་དད་གི དཀོན་མཆོག་
གསུམ་ལ་འབུལ་བསྟོད་མཆོད་གསུམ་བྱས་ན། བླ་མ་དགེ་
འདུན་ཐུགས་མཉེ ས་གི བསོད་ནམས་ཀྱི་ཚོགས བསག་གི འདོ་
བའི་བང་རྩལ་འགྲན་པའི་རྟ་རྒྱུག་བྱས་ན་དགྲ་ལྷའི་རླུང་རྟ་དར་
གི འདིར་ཚོགས་ཀྱི་ཁྲོམ་པ་ཐུགས་དགྱེས་གི ། །
དང་བོ་རྟ་རྒྱུག་དར་བའི་ལོ་རྒྱུས་མདོར་བསྡུས་པ་ཞིག་མ་་
ཞུས་ན། རླངས་ཀྱི་པོ་ཏི་བསེ་རུ་ལས། སྐྱེས་པའི་མི་ལ་གྲགས་
པའི་གཏམ་དགོས། བྱས་པའི་ཆོས་ལ་གྲུབ་པའི་མཐའ་
དགོས། ཆེ་ བའི་མི་ལ་མཐོ་བའི་རྟགས་དགོས་ཟེར་གི སྔོན་
རབས་ཀྱི་ལོ་རྒྱུས་མི་འདྲ་མང་བོ་སྣང་ཡང་། སྟབས་བདེ་བ་
ཞིག་ཞུ་ན། རྟ་རྒྱུག་དང་བོ་ལྷ་ཡུལ་ནས་དར་ཟིག ལྷའི་དབང་
བོ་བརྒྱ་བྱིན་རྣམས་ཀྱིས་ལྷའི་ཐུབ་པ་བརྒྱ་སྤྱན་དྲངས་ཟིག ལྷའི་
ནོར་བུ་རིན་ཆེན་རྒྱལ་ལ་བཞག་ཟིག ལྷ་རྟ་དཀར་་ བོ་བརྒྱ་དང་
བརྒྱད་བརྒྱུགས་ཟིག ལྷ་རྟ་ཟླ་བ་འོད་དཀར་ལ་མགྱོགས་དར་
གྱི་དང་བོ་ཐོབ་ཟིག ལྷ་བསོད་ནམས་ཆེ་བའི་རྟེན་འབྲེལ་དེ་
ནས་འགྲིག་ཟིག ཀླུ་རྒྱལ་ གཙུག་ན་རིན་ཆེན་ དང༌། ཀླུའི་རྒྱལ་
བོ་མ་དྲོས་སོགས་ཀྱིས་བྱོལ་སོང་ཐུབ་པ་ཤཱཀྱ་སེང་གེ་སྤྱན་དྲངས་
ཟིག རྟ་ཆུ་མདོག་བརྒྱ་དང་བརྒྱད་ཅུ་བརྒྱུགས་ཟིག ཀླུའི་
གཙུག་རྒྱན་དགོས་འདོད་ཀུན་འབྱུང་གི་ནོར་བུ་རྒྱལ་ལ་བཞག་པ་
36



ཟིག རྟ་སྔོན་པོ་བསམ་པ་ལྷུན་གྲུབ་ལ་མགྱོགས་དར་ཐོབ་ཟིག
ཀླུ་ཕྱུག་གཡང་འཛོམས་པའི་རྟེན་འབྲེལ་དེ་ནས་འགྲིག་ཟིག །
དེའི་རྗེས་སུ་རྟ་རྒྱུག་གླིང་དཀར་སྟོད་དུ་དར་ཟིག གླིང་ཚོ་ཆེན་
ལྷ་སྡེ་དཀར་བོ་འཚོགས་ཟིག མ་སེང་ལྕམ་འབྲུག་མོ་རྒྱལ་ལ་
བཞག་ཟིག ཅང་ཤེས་མཚལ་གྱི་རྟ་བོ་རྐྱང་རྒོད་གཡེར་བ་བུད་
ཟིག གླིང་སེང་ཆེན་རྒྱལ་ བོར་རྒྱལ་ས་ཐོབ་ཟིག བོད་དཔའ་
རྩལ་ཆེ་བའི་རྟེན་འབྲེལ་དེ་ནས་འགྲིག་ཟིག དུས་དེང་སང་
ཡང་སྐྱབས་གཅིག་མཐོང་བ་དོན་ལྡན་ཀུན་གཟིགས་ཡེ་ཤེས་ཀྱི་་་
ཉི་མ། སྐྱབས་མགོན་རིན་པོ་ཆེས་མགོ་འདྲེན་མཛད་ནས་རྟ་
རྒྱུག་འདི་ཚོ་ཁ་མགོ་གནང་བ་བཀའ་དྲིན་ཤིན་ཏུ་ཆེ་གི།
ད་སྐུ་བསྟོད་ཟུར་ཙམ་ཞིག་ཞུ་ན། སྐྱབས་གསུམ་ཀུན་
འདུས་ཀྱི་ངོ་བོ། འཕགས་མཆོག་ཐུགས་རྗེ་ཆེན་པོ། འཛམ་
གླིང་བསྟན་པའི་ཉི་མ། འཁོར་བའི་མཚོ་ལས་འདྲེན་པའི་གྲུ་
གཟིངས། ཐར་བའི་ལམ་བཟང་སྟོན་པའི་སྒྲོན་མེ། མཐོ་
རིས་ ཁང་བཟང་བགྲོད་པའི་ཐེམ་སྐས། འདོད་དོན་ཡིད་
བཞིན་སྩོལ་བའི་ནོར་བུ། ཟབ་རྒྱས་ཆོས་འཁོར་བསྐོར་བའི་
སངས་རྒྱས། སྡུག་བསྔལ་ཟུག་རྔུ་སེལ་བའི་སྨན་པ། སྐལ་
ལྡན་འགྲོ་བ་ཡོངས་ཀྱི་དེད་དཔོན། བོད་ཞྭ་དཀར་ཅན་གྱི་རྩེ་
འཛིན། དགྲ་བེར་ནག་ཅན་གྱི་གོང་གནོན། ཁྱད་པར་དུ་
ངེད་ཞང་ཚ ན་བཟང་བོ། ལུས་ཁྲབ་དཀར་བཞིན་དུ་སྐྱོབ་ནི།



མགོ་རྨོག་དཀར་བ ཞིན་དུ་སྲུང་ནི། སྐྱབས་རྗེ་རིན་པོ་ཆེའི་སྐུ་
བསྟོད་ཟུར་ཙམ་ཞིག་རེད། །
སྐུ་ངོ་བོ་གསུང་གི་བ་དན་གཉེར་ཕྱག་མཛོད་བཀའ་རབ་་་
འབྱམས་དགེ་བའི་བཤེས་གཉེན་གྱི་ངོས་ནས་བཤད་ན། བརྩད་
ན་རྒྱན་དྲུག་མཆོག་གཉིས་ལྟ་བུ། བརྩམས་ན་ཆོས་རྒྱལ་དགེ་
དབང་ལྟ་བུ། འཆད་ན་རྒྱལ་བོའི་ཆོས་འཁོར་བསྐོར་འདྲ།།
དམ་པའི་ལྷ་ཆོས་ལ་མཁས་པ། འཇིག་རྟེན་མི་ཆོས་ལ་གོམས་
པ། དམ་པའི་ཆོས་ལ་ལུང་དྲངས། འཇིག་རྟེན་གཏམ་ལ་དཔེ་
འཐེན། ཐུགས་རྒྱ་མཚོ་ལས་ཟབ་ནི། གསུང་པི་ཝང་ལས་
སྙན་ནི།། སྐུ་རི་རྒྱལ་ལྟར་ལྷུན་ཆགས་ནི། ཁྱེད་རྣམས་ཀྱི་སྐུ་
བསྟོད་ཟུར་ཙམ་ཞིག་རེད། །
བོད་གངས་ཅན་ལྗོངས་ཀྱི་ས་ཡི་གནས་ཚུལ། རུ་ཡི་བཟུང་
ཚུལ་མདོར་བསྡུས་པ་ཞིག་བཤད་ན། འཕགས་ཡུལ་རྒྱ་གར་རྡོ་
རྗེ་གདན་གྱི་བྱང་དུ་དཔག་ཚད་བརྒྱ་བརྒལ་བ་ན་དཔལ་ས་སྐྱའི་
ཆོས་གྲྭ་ཆེན་པོ་ཡོད་པར་གསུངས། དེ་ནས་བྱང་དུ་དཔག་ཚད་
བརྒྱ་ལྷག་བརྒལ་བ་ན་གངས་ཅན་བོད་ཀྱི་སའི་ལྟེ་བ་ཡིན་ལ།
བོད་ལ་ནང་གསེས་ཀྱིས་ཕྱེ་ན། སྟོད་མངའ་རིས་སྐོར་གསུམ།
བར་དབུས་གཙང་རུ་བཞི། སྨད་མདོ་ཁམས་སྒང་དྲུག སྟོད་
ཀྱི་མངའ་རིས་སྐོར་གསུམ་ནི། སྤུ་རངས་མང་ཡུལ་ཟངས་
དཀར་ཏེ་མངའ་རིས་སྟོད་ཀྱི་སྐོར། ལི་འབྲུ་ཤ་སྦལ་རི་གསུམ་
38



སྟེ་བར་གྱི་སྐོར། ཞང་ཞུང་ཁྲི་སྡེ་སྟོད་སྨད་ཀྱི་སྐོར་ཏེ་སྟོད་
མངའ་རིས་སྐོར་གསུམ། བར་གྱི་དབུས་གཙང་རུ་བཞི་ནི། །
སྔར་གཙང་ལ་གཡས་རུ་དང་གཡོན་རུ། དབུས་ལ་དབུས་རུ་
གཡོ་རུ་སྟེ་བཞིར་གྲགས་ཀྱང་། ཆོས་རྒྱལ་གོ་ཤྲི་ཧན་གྱིས་བོད་
ཁྲི་སྐོར་བཅུ་གསུམ་དབང་དུ་བསྡུས་ཏེ་རྒྱལ་དབང་ལྔ་བ་རིན་པོ་
ཆེར་ཕུལ། ཕྱིན་ཆད་གཡས་རུ་དང་གཡོན་རུ། སྤུ་རི་དང་
གུང་རི་བཞི་ལ་བྱེད་དོ། །སྨད་མདོ་ཁམས་སྒང་དྲུག་ནི།
ཟལ་མོ་སྒང་དང་ཚ་བ་སྒང་། སྨར་ཁམས་སྒང་དང་སྤོ་འབོར་
སྒང་། དམར་རྫ་སྒང་དང་མི་ཉག་རབ་སྒང་དང་དྲུག་ལ་བྱེད་
ཅིང་། དེ་རྣམས་བར་ཁམས་སུ་གཏོགས་སོ། །དེ་རྣམས་
ཁམས་གསུམ་དུ་བྱེད་ན། མདོ་ཁམས་ལ་སྨར་ཁམས་སུ་
བཏགས་པ་ཁམས་གཅིག མདོ་སྨད་ལ་གཡེར་མོ་ཐང་དུ་
བཏགས་པ་ཁམས་གཅིག ཙོང་ཁ་ལ་གྱི་ཐང་དུ་བཏགས་པ་
ཁམས་ གཅིག་སྟེ་གསུམ་ཡིན་གསུངས་གི སྟོད་མངའ་རིས་ཀྱི་ ས་
ཆ་གཡའ་རི་དང་གངས་རི་གླང་བོ་ཆེ་དང་རི་དྭགས་ཀྱི་ཡུལ།
བར་དབུས་གཙང་གི་ས་ཆ་བྲག་རི་དང་སྤང་ལྗོངས་རི་དྭགས་་་་
དང་སྤྲེའུའི་ཡུལ། སྨད་མདོ་ཁམས་ཀྱི་ ས་ཆ་རྩི་ཤིང་ནགས་ཚལ་
གྱིས་གང་ཞིང་སྤྲེའུ་དང་བྲག་སྲིན་གྱི་ཡུལ་ལོ། །བོད་ཆོལ་ཁ་
གསུམ་དུ་ཕྱེ་ཚེ་མངའ་རི ས་གུང་ཐང་ནས་སོག་ལ་སྐྱ་བོ་ཡན་་་་་༌་
ཆད་དབུས་གཙང་ཆོས་ཀྱི་ཆོལ་ཁ། དེ་ནས་རྨ་ཆུའི་ཁུག་པ་
39



ཡན་ཆད་མདོ་སྟོད་ མིའི་ཆོལ་ཁ། དེ་ནས་མཆོད་རྟེན་དཀར་
བོ་ཡན་ཆད་མདོ་སྨད་རྟ་ཡི་ཆོལ་ཁ་ཟེར་གི ཡང་ཆབ་མདོ་ཆུ་
མདོ་ཨ་མདོ་གསུམ་གྱི་ ས་ཡི་བཅད་ཚུལ་ཡོད་དོ། །ཨ་མདོ་
ཟེར་བའི་དོན་ནི་གང་ཡིན་ཟེར་ན། འབྲི་ཆུ་སེ་བོ་ལུང་རིང་
བརྒལ་བའི་བ་ཡན་ཧ་རིའི་ཤར་ངོས་ཨ་ཆེན་གངས་རྒྱབ་ཀྱི་རི་་་་
དང༌། མདོ་ལ་གཉིས་ཀྱི་མདོ་སྡོམ་སའི་མན་ཆད་ལ་ཨ་མདོ་
ཟེར་གི དེ་ངོས་ཀྱི་ཆུ་རྣམས་ཕྱོགས་འདྲེས་ཀྱིས་རྨ་གཡང་ཕྱུག་
མོའི་གཞུང་དུ་འབབ་པ་ལ་རྨ་ཆུར་གྲགས་སོ། །དེ་མཚོ་སྐྱ་
རེངས་ཀྱི་གཞུང་བརྒྱུད་ལྷོ་ཕྱོགས་སུ་འཁྱོག་པའི་ཁུག་སོ་མན་་་་་
ཆར་ཨ་མདོ་ཉིད་ལ་ངོས་འཛིན་པ་ཡིན་གསུང་གི གངས་རིའི་
ར་བས་བསྐོར་བའི་བོད་ཡུལ་ཁ་བ་ཅན་གྱི་ལྗོངས་འདི་ དག་་་་་་་
ཐམས་ཅད་ཟ་མ་ཏོག་བཀོད་པ་སོགས་མདོ་སྡེ་དུ་མར་སྤྱན་རས་
གཟི གས་ཀྱི་འདུལ་ཞིང་བོད་ཁ་བ་ཅན་གྱི་རྒྱལ་ཁམས་ཞེས་་་་་་་
བཤད་ལ། ཁྱད་པར་དུ་བཀའ་གདམས་གླེགས་བམ་ལས།
ཤར་རྡོ་རྗེ་གདན་གྱི་བྱང་ཕྱོགས་ན། །གནས་སྤུར་རྒྱལ་ བོད་
ཅེས་བྱ་བ་ཡོད། །ཅེ ས་བོད་ཁམས་སྤྱི་དང་ཁྱད་པར་ བོད་གངས་
ཅན་དུ་འདོགས་པའི་རྩ་བ་ནི། ཡང་བཀའ་གདམས་གླེགས་
བམ་ལས། གངས་དཀར་བོ་ཤེལ་གྱི་མཆོད་རྟེན་ཡོད། །མཚོ་
སྔོན་པོ་གཡུ་ཡི་མཎྜལ་ཡོད། །ཅེས་པའི་ གངས་དཀར་བོ་ནི།
སྟོད་ཀྱི་ཏེ་སེ་གངས་རི་ནས་རྨ་ཆེན་གངས་ཀྱི་བར། ་ བོད་



ཁམས་སྐྱོང་བའི་གངས་ཆེན་བརྒྱད་སོགས་ལ་ངོས་འཛིན་ཟེར་་་
གི མཚོ་གཡུ་ཡི་མཎྜལ་འདྲེ་བ་ནི། རྒྱལ་གྱི་ལྷ་མོ་བླ་མཚོ་ནས་
མཚོ་སྔོན་པོ་སོགས་ཡིན་གསུང་གི འདི་ དག་ནི་སྤྱིར་བོད་ཀྱི་ ས་
ཡི་ཆགས་ཚུལ་དང་ཆུ་ཡི་འབབ་ཚུལ་རེད། །
དཔའ་རིས་དཀར་བོ་ལྷ་ཡུལ་གྱི་དབང་ལྟར་བཤད་ན།
སྟོད་ཀྱི་གསེར་སྡེ་ཐང་ཆེན། གསེར་གཤོང་མར་ཁུས་བཀང་
འདྲ། ཆུ་བཟང་རྭ་ལོ་ཐང་ཆེན། གཡུ་ཡི་མཚོ་མོ་འཁྱིལ་འདྲ།
གསེར་མཐོ་ར་རྒྱུད་སྤོ་མཐོ། གསེར་གྱི་རྒྱལ་མཚན་བཙུགས་
འདྲ། ཁྲ་ལེབ་ཁྲ་དཀར་མཐོན་པོ། དུང་དཀར་ལྟེབ་ཏུ་བཞག་
འདྲ། སེང་མཐོ་རི་རྒྱལ་ལྷུན་པོ། འཁོར་བསྒྱུར་གདན་ལ་
བཞུགས་འདྲ། ནུ བ་ན་ཟླ་ཤེལ་ཅོད་པན་གཡོ་འདྲའི་རི་བོ་ལྷ་
རྩེ་ལྷ་ཕྲུག་གར་གྱིས་འགྱིངས་འདྲ། ལྷོ་ན་གླང་ཆེན་ཙན་དན་
སྣོད་ལ་བཞག་འདྲའི་རི་བོ། ལྷོ་ནུབ་ཚོང་དཔོན་མགྲོན་གྱིས་
བསྐོར་འདྲའི་རི་བོ། ནུབ་ཕྱོགས་རྒྱལ་བློན་ཁྲི་ལ་བཞུགས་
འདྲའི་རི་བོ། ཤར་ཕྱོགས་ཤེལ་བྲག་རྒྱལ་མཚན་བཙུགས་
འདྲའི་རི་བོ། ཀ་ཡུལ་ལྷ་བྲག་དཀར་བོ། སེང་ཆེན་གནམ་ལོ་
འཕྱོ་འདྲ། བདེ་སྐྱིད་ལྡན་པའི་རི་བོ། ནོར་བུ་གཏེར་ནས་
བླངས་འདྲ། ཙོང་ཁའི་ལ་རྒྱུད་རིང་མོ། སྦྲུལ་ནག་ཐུར་དུ་
རྒྱུག་འདྲ། ཙོང་ཆུ་ཁམས་པའི་དལ་འབབ། ། གསེར་ཉ་ཐང་
ལ་ཡན་འདྲ། འཇུ་ལག་གཡུ་ཆུ་སྔོན་མོ། གཡུ་འབྲུག་ཐང་ལ་
41



བབས་འདྲ། ཀ་དྲོད་མཁའ་འགྲོའི་ཕོ་བྲང་། ཤེལ་དཀར་
མཆོད་རྟེན་བརྩིགས་འདྲ། འཇུ་ལག་མཐོན་པོ་བཅུ་གསུམ།
དར་དཀར་དགུང་ལ་ཕྱར་འདྲ། འདི་རྣམས་ དཔའ་རིས་ཡུལ་
གྱི་གནས་བསྟོད་ཟུར་ཙམ་ཡིན། །
རུས་ཀྱིས་བཟུང་ཚུལ་དང་ཚོ་བ་རྒྱ ས་རབས་ཀྱི་ལོ་རྒྱུས་་་་་
བཤད་ན། འཁོར་བཞི་མེད་ཀྱང་བྱང་ཆུབ་སེམས་ དཔའི་
གདུང་རྒྱུད། ཅེས་གསུངས་པ་བཞིན་དུ་སྤྲེའུ་བྱང་ཆུབ་སེམས་
དཔའི་གདུང་རྒྱུད་ཡིན་པའི་བཤད་ཚུལ་སྤྱན་སྔ་ལྷ་གཟིགས་་་་་་
རས་པའི་ཡིག་ཚང་སོགས་དྲི་མ་མེད་ པའི་གཞུང་ལས་བྱུང་་་་་་་་
བཞིན་དུ་ཡོད་ལ་གཞན་ཡང་སློབ་དཔོན་ཤེས་རབ་གོ་ཆའི་་་་་་་
གསུང་ལྟར་བཤད་ན། རྒྱ་གར་ནས་སྐྱ་བསེང་བུ་ལྔ་དང་དགྲ་
ངན་དཔུང་ཚོགས་བཅུ་གཉིས་འཐབ་པའི་ཚེ། རྒྱལ་བོ་རུ་བ་
ཏི་དམག་སྟོང་དང་བཅས་པ་བྲོས་ཏེ་འོངས་པ་ལས་བོད་ཀྱི་་་་་
གདུང་རུས་མཆེད་པའི་བཞེད་ཚུལ་ཡོད་དོ། །
ཚོ་བ་རྒྱ ས་ར བས་ཀྱི་ལོ་རྒྱུས་བཤད་ན། ལྷ་དཔོན་སེང་
ཆེན་དོན་གྲུབ། འབུམ་དཔོན་གཡུ་འབྲུག་རྣམ་རྒྱལ། ཡུལ་
དཔོན་ཁྱུང་ཆེན་ དབང་ཕྱུག་གསུམ་གྱིས་བཤད་ན། ལྷ་དཔོན་
སེང་ཆེན་དོན་གྲུབ་ཀྱིས་སྟོད་མངའ་རིས་སྐོར་གསུམ་བཟུང་་་་་་
ནས་སྐྱེ་འགྲོ་ཐམས་ཅད་དབང་དུ་བསྡུས་ཟིག འབུམ་དཔོན་
གཡུ་འབྲུག་རྣམ་རྒྱལ་གྱིས་བར་དབུས་གཙང་རུ་བཞི་བཟུང་་་་་་



ནས་སངས་རྒྱས་ཀྱི་བསྟན་པ་དར་བར་བྱས་ཟིག ཡུལ་དཔོན་
ཁྱུང་ཆེན་དབང་ཕྱུག་གིས་སྨད་ཀྱི་མདོ་ཁམས་སྒང་དྲུག་བཟུང་
ནས། རིགས་དྲུག་བྱམས་པས་བསྐྱངས་ཟིག དཔོན་ཆེ་བ་ལྷ་
བསྟན་རྡོ་རྗེ་ལ་བུ་གསུམ་ཡོད་པའི་དབང་ལྟར་བཤད་ན། གླིང་
བ་མི་ཉག་ཁ་གསུམ་ཡིན་པའི་ རང་བཞིན་རེད། དེ་གསུམ་
གྱིས་བཟུང་ཚུལ་དང༌། ཚོ་བ་དར་རབས་ཀྱི་ལོ་རྒྱུས་བཤད་
ན། ནུབ་ཏུ་ལྷ་རི་གནམ་རྫོང་ཚུན་ཆད། ཤར་བྲག་དམར་
མཆོང་རྫོང་ཡན་ཆད་ཀྱི་ས་བཟུང་ཟིག ཐོག་རྩེ་ཁྲ་འབྲུག་དང་
དཔལ་རྩེ་གཡུ་འབྲུག ལྷ་རྩེ་དཔལ་འབྲུག་གསུམ་གྱིས། གངས་
ཏེ་སེ་མན་ཆད། ནུབ་བྲག་རི་ཁྱུང་རྫོང་ཚུན་ཆད་ཀྱི་ས་བཟུང་
ཟིག དཔོན་ཆེ་བ་དཔལ་འབྱོར་ཉི་མ་རང་ཤར། འཕན་རྩེ་ཟླ་
བ་རང་ཚེས། མཁྱེན་རྩེ་སྐར་མ་རང་རྒྱལ་གསུམ་སྦྲ་ནག་དུད་
ཁ་འབུམ་སྡེ་གི་ཉེ་སོ་རེད། དེ་ནི་སྟོད་སྡེ་དགེ་རྒྱལ་བོའི་ཁྲིམས་
ཀྱིས་མ་ནོན། བོད་ཞྭ་དཀར་ཅན་གྱི་སྣ་བཟུང་། དགྲ་འཕྲུ་
དམར་ཅན་གྱི་གཉའ་མནན། དཔོན་དེ་ཚོའི་སྐྱེས་རབས་ལོ་
རྒྱུས་ཟུར་ཙམ་ཞིག་རེད། དཔོན་ཆུང་བ་ལྷ་རྩེ་དཔལ་འབྲུག་
ལ་བུ་གསུམ་ཡོད་པ་ནི། ཨ་མྱེ ས་ལྷ་ལྡོང་དང༌། ཨ་མྱེ ས་ལྷ་
རྩེ། ཨ་མྱེ ས་དཀོན་མཆོག་བརྩེ་སྤུན་གསུམ་རེད། དེ་རོང་བོ་
འབུམ་སྡེ་གསུམ་གྱི་ཉེ་སོ་རེད། དཔོན་གསུམ་གྱིས་ས་བཟུང་
ཚུལ་ནི། ཤར་བྲག་དམར་སྤོ་མཐོ་ཚུན་ཆད། ཁྲི་ཤོར་རྒྱལ་མོ་



མན་ཆད་ཀྱི་ ས་བཟུང་ཟིག ཨ་མྱེ ས་ཕ་ལྡོང་གི་དུས་ནས་བཤད་
ན། སྟག་རྩེ་དཔའ་འབར། གཟི གས་རྩེ་དཔའ་རིས་གཉིས་
ཙོང་ནང་ཕྱོགས་པ་ཡི་ཉེ་སོ་རེད། དེ་གཉིས་ཀྱིས་ཕར་གྱི་ཇག་་
རོང་ལྷ་རི་ཚུན་ཆད། སྨད་ཀྱི་ཝ་སེ་ཨ་བབ་ཡན་ཆད། ལྷོ་ཡི་
རྨ་ཀླུང་སྔོན་མོ་ཚུན་ཆད། བྱང་གི་དོ་ལ་གངས་ཆེན་མན་ཆད་
ཀྱི་ ས་བཟུང་ཟིག ཕར་ལྡོང་གི་ཚོ་ཆེན་བཞི་བཅུ་ཐམ་པ། ཚུར་
ལྡོང་གི་མ་སེམས་ཉིད་གཉིས་དང་ལྔ་བཅུ་ཐམ་པ། ལྡོང་ཚོ་
ཆེན་ དམར་བོ་མཐའ་ནས་རྒྱས་ན། ཕ་ལྗོང་ནམ་མཁའི་སྐར་
མ་ལས་མང་གི བུ་ལྡོང་ ས་ཡི་རྩི་ཤིང་ལས་མང་གི ད་དེ་རིང་
གི་རྟ་རྒྱུག་འདི་ཚོའི་ངོས་ནས་བཤད་ན། རྟ་སྟོང་རི་ནོར་གྱི་
བང་མཛོད་འདྲ་བ། རྟ་ངང་བ་གསེར་སྒོང་འདྲ་བ། རྟ་
སྨུག་པོ་དངོས་གྲུབ་ལྡེམ་པ་འདྲ་བ་མང་བོ་བརྒྱུགས་ པའི་ཡུལ་་་་
བའི་ དགའ་སྟོན་དུ་ཇ་ཆང་ཟས་ཀྱི་ལོངས་སྤྱོད་རི་རྒྱལ་གྱི་་་་་་་
དཔངས་ལས་མཐོ་གི རྒྱ་མཚོའི་གཏིང་ལས་ཟབ་གི ཆགས་
བཞག་ན། ཁྱེད་ཞང་ཚན་བཟང་བོའི་མི་གྲངས་སྐར་མ་ལས་
མང་ང་། མི་རྒྱུད་ཆུ་བོ་ལས་རིང་ང་། གྲགས་པ་གཡུ་འབྲུག་
ལས་ཆེ་འ། སྐུ་ཚེ་རི་བོ་ལས་བརྟན་ན། དགེ་མཚན་རྒྱ་མཚོ་
ལྟར་འཕེལ་ལ། ཚིག་ཀུན་འདུས་ཀྱི་རྩ་བ་ལ་ཞུ་རྒྱུ་ཟིག་ཡོད་ནོ་
དེ་རེད།།
སྨྲས་པ། ས་ལ་དགེ་མཚན་བཀྲ་ཤིས་རི་མོ་འབུམ།།
44



པ
གཅིག་ཏུ་རྫོགས་པར་ བཀྲ་བའི་ དཔའ་རི ས་ལྗོངས།།
དེར་གནས་ཡ་རབས་བཟང་སྤྱོད་མི་རྣམས་ཀྱི།།
ཕ་དང་མེས་པོའི་སྲོལ་བཟང་མི་ནུབ་པར།། ༌་་
ཡུལ་འདིའི་གསོལ་མཆོད་ཡུལ་བའི་ དགའ་སྟོན་དུ།།
ཡས་གཏམ་མས་གཏམ་བཤད་པའི་ཚུལ་འདི་ཡང་།།
རིང་དུ་གནས་ན་དགེ་མཚན་འཕེལ་སྙམ་སྟེ།།་་
བྲིས་འདིས་བོད་ཁམས་སྐྱིད་དགུ་དར་བར་ཤོག་།།
(སྒོམ་ཞི་ཚང་གིས་ཡུལ་སྐད་དང་བསྟུན་ནས་བྲིས་པ《སྦྲང་ཆར》
85ལོའི་དེབ2པ་ལས་བདམས། ）



གསུམ་པ། མདའ་མོ་བསྟོད་པ་ས་གསུམ་རྣམ་རྒྱལ།
ཟ། །ཡ༌
ངས་ཡང་བསམ་ཙ་ན།།
དཔྱིད་གསུམ་རླུང་དམར་མི་འཐིབས་ཡུ་མོ་ཐང་།།
དབྱར་གསུམ་ཆར་བ་མི་འབེབ་ཡུ་མོ་ཐང་།
སྟོན་གསུམ་སྨུག་ལོང་མི་འཐིབས་ཡུ་མོ་ཐང་།།
དགུན་གསུམ་ཁ་བ་མི་འབབ་ཡུ་མོ་ཐང་།
ས་ཡུ་མོ་ཐང་གི་ཐང་དཀྱིལ་ན།།
ཕ་ལྷ་ཆེན་ཚངས་པའི་གུར་ཞིག་བཞེངས།།
གུར་མ་གོ་ཡག་པ་སེར་བོ་གསེར།།
གུར་རྐེད་ཡག་པ་དཀར་བོ་དུང་།།
གུར་འདབས་ཡག་པ་སྔོན་པོ་གཡུ།།
རིམ་པ་གསུམ་གྱི་གུར་ནང་ན།།
ཕ་ལྷ་ཆེན་ཚངས་པ་མཚམས་ལ་བཞུགས།།
མཚམས་ལ་བཞུགས་ནས་སྨྱུག་གཅིག་བསྒྲུབས།།
སྨྱུག་ལ་བཏབ་ནས་ཟླ་གཅིག་བསྒྲུབས།།
46



ཕོ་སྐྱེས་བུ་ཞིག་གི་བསམ་པ་བཟུང་།།
སྨྱུག་ལྗང་ལོ་འབུས་ནས་ཟླ་གཅིག་བསྒྲུབས།།
བུ་སྐྱེས་རབ་ཅིག་གི་བསམ་པ་བཟུང་།།
སྨྱུག་ལོ་མ་འབུས་ནས་ཟླ་གཅིག་བསྒྲུབས།།
བུ་དཔའ་བོ་ཞིག་གི་བསམ་པ་བཟུང་།།
ཟླ་གསུམ་ཁ་ལ་ཐོན་དུས་སུ།།
སྨྱུག་ཚི་གས་གཅིག་ཡར་ལ་བུད་དུས་སུ།།
བུ་ལོ་གཅིག་ཅན་གྱི་བསམ་པ་བཟུང་།།
སྨྱུག་ཚིགས་ གཉིས་ཚིགས་གསུམ་ཡར་བུད་དུས།།
བུ་ལོ་གཉིས་ལོ་གསུམ་ཞིག་གི་བསམ་པ་བཟུང་།།
སྨྱུག་ཚིགས་བཞི་ཚིགས་ལྔ་ཡར་བུད་དུས། །
བུ་ལོ་བཞི་ལོ་ལྔ་ཞིག་གི་བསམ་པ་བཟུང་།།
སྨྱུག་ཚིགས་དྲུག་ཚིགས་བདུན་ཡར་བུད་དུས།།
བུ་ལོ་དྲུག་ལོ་བདུན་ཞིག་གི་བསམ་པ་བཟུང་།།
སྨྱུག་ཚིགས་བདུན་སྟེང་ནས་བཅད་པའི་མདོའི་
གླིང་གི་མདའ་འདི་ཐོ་བདུན་རེད།།
སྤྱིར་གླིང་གི་མདའ་འདི་ཐོ་ལྔ་རེད།།
ཡ---
ངས་ལི་མ་མདའ་ཡི་བཙལ་དྲུག་བཤད།།



མདའ་ཤིང་དྲང་མོ་ལྗོན་པའི་ནགས་ནས་བཙལ།།
རྒོད་སྒྲོ་ཕྱུག་མོ་གླག་མོའི་མཆན་ནས་བཙལ། །
མཚལ་སྐྱེགས་དམར་བོ་རྒྱ་ནག་ཡུལ་ནས་བཙལ།།
གྲོ་ག་སྨུག་པོ་སྟག་ པའི་ རྒྱ བ་ནས་བཙལ།།
རྒྱུས་ཆ་ཕྲ་མོ་རྟ་བོའི་དཕྱི་ནས་བཙལ།།
ཁྲོ་མདེའུ་ངར་མ་མགར་བའི་ཁོལ་ནས་བཙལ།།
འདི་ལི་མ་མདའ་ཡི་བཙལ་དྲུག་རེད།།
ངས་ལི་མ་མདའ་ཡི་བསམ་དྲུག་བཤད།།
མདའ་ཤིང་དྲང་མོ་ལག་ནས་གཞོག་དུས་སུ།།
མདའ་ཨེ་དྲང་ཨེ་བསམ་ལི་མ་མདའ།།
མདའ་སྟོང་ཡངས་མོ་གནམ་ལ་སྟོན་དུས་སུ།།
མདའ་ཨེ་འགྲོ་ཨེ་ཐསམ་ལི་མ་མདའ།།
རྒོད་སྒྲོ་ཕྱུག་མོ་ཁ་ལ་སྦྱོར་དུས་སུ།།
སྒྲོ་ཨེ་མཐོ་ཨེ་བས མ་ལི་མ་མདའ།།
མཚ ལ་སྐྱེགས་དམར་བོ་རྐེད་ལ་བྱུག་དུས་ན།།
མདའ་ཨེ་དམར་ཨེ་བས མ་ལི་མ་མདའ།།
གྲོ་ག་སྨུག་པོ་སྐེད་ལ་དཀྲི་དུས་ན།། ༣
མདའ་ཨེ་མཉེན་ཨེ་བས མ་ལི་མ་མདའ།།
རྒྱུས་རྐ་ཕྲ་མོ་ཞབས་ལ་དཀྲི་དུས་ན།།
མདའ་ཨེ་སྲ་ཨེ་བས མ་ལི མ་མདའ།།



ཁྲོ་མདེའུ་ངར་མ་ཟུར་སྤྲོད་བྱེད་དུས་ན།།
མདའ་ཨེ་རྣོ་ཨེ་བས མ་ལ་མ་མདའ།།་
འདི་ལི་མ་མདའ་ཡི་བས མ་དྲུག་རེད།།
ཡག་
ངས་ལི་མ་མདའ་ཡི་སྒོམ་དྲུག་བཤད།།
མདའ་ཤིང་དྲང་མོ་བྱང་ཆུབ་སེམས་ད པས་སྒོམ།།
མདའ་སྟོང་ཡངས་མོ་སྟོང་ཉིད་ཟླ་བས་སྒོམ།
རྒོད་སྒྲོ་བཞི་བོ་སྟོབས་ཆེན་ བཞི་ བོས་སྒོམ།།
མཚ ལ་སྐྱེགས་དམར་བོ་ད མ་ཅན་རྡོ་རྗེས་སྒོམ།།
གྲོ་ག་སྨུག་པོ་དྲང་སྲོང་གཡས་ལྷས་སྒོམ།།
འདི་ལི་མ་མདའ་ཡི་སྒོམ་དྲུག་རེད།།
ངས་ལི་མ་མདའ་ཡི་ཅེར་དྲུག་བཤད།།
དགུང་སྔོན་པོ་ཕྱེ་ནས་འགྲོ་དུས་སུ།། ་
ནང་འབྲུག་ཆུང་མང་བོ་ཅེར་གཅིག་བླངས།
ནགས་ཙན་དན་ཕྱེ་ལས་འགྲོ་དུས་ན།།
ནང་སྟག་མོ་མང་བོ་ཅེར་གཅིག་བླངས།།
རྫ་ཁྲ་ག་ཕྱེ་ལས་འགྲོ་དུས་ན།།



ནང་འབྲོང་བརྒྱ་མང་བོ་ཅེར་གཅིག་བླངས།།
སྟོད་བྲག་དམར་ཕྱེ་ནས་འགྲོ་དུས་ན།།
ནང་གླག་མོ་མང་བོ་ཅེར་གཅིག་བླངས།།
ཆུ་གཙང་མོ་ཕྱེ་ནས་འགྲོ་དུས་ན།།
ནང་ཉ་སྲམ་མང་བོ་ཅེར་གཅིག་བླངས།།
ཕྱི་ཁྲོམ་པ་ཕྱེ་ནས་འགྲོ་དུས་ན།།
ནང་ཟླ་བ་མང་བོ་ཅེར་གཅིག་བླངས།།
འདི་ལི་མ་མདའ་ཡི་ཅེར་དྲུག་རེད།།
ཡ-
-
ངས་ལི་མ་མདའ་ཡི་ཤོར་དྲུག་བཤད།།
མདའ་ཤོར་ཤོར་དགུང་སྔོན་གནམ་ལ་ཤོར།།
ནང་འབྲུག་ཆུང་མ་ཐུག་ཤོར་ནས་སོང་།།
མདའ་ཤོར་ཤོར་ཁྲ་ཡག་རྫ་ལ་ཤོར། །
ཞིང་འབྲོང་བརྒྱུར་མ་ཐུག་ཤོར་ནས་སོང་།།
མདའ་ཤོར་ཤོར་བྲག་དམར་དཀྱིལ་ལ་ཤོར།།
ནང་གླག་མོར་མ་ཐུག་ཤོར་ནས་སོང་།།
མདའ་ཤོར་ཤོར་གཙང་མོའི་ཀློང་ལ་ཤོར།།
ནང་ཉ་སྲམ་མ་ཐུག་ཤོར་ནས་སོང་།
མདའ་ཤོར་ཤོར་ཁྲོམ་པའི་གཞུང་ལ་ཤོར།།



ནང་གླུ་བར་ མ་ཐུག་ཤོར་ནས་སོང་།།
ང་མདའ་བའི་ལག་ཏུ་ད་ལྟ་ཐོན།།
ད་ལྟ་ཐོན་ནས་དོན་རེ་འགྲུབོ།།
དོན་འགྲུབ་པ་ནམ་མཁའི་བཀྲ་ཤིས་ཤོག །
ཡ--
ལྷ་ཡི་བུ་ལ་ཀླུ་ཡི་ཚ།
ལྷ་ཀླུ་འཛོམས་ པའི་འཛམ་གླིང་རྒྱལ།།
སྔ་དྲོར་ལྷ་ཡི་ཡུལ་ན་སོས་རེ་དལ།།
ཕྱི་དྲོར་གླིང་དཀར་སྟོད་ན་ཞེ་རེ་བྲེལ།།
ཞེ་བྲེལ་བའི་ས་ནས་དོན་རེ་འགྲུབ།།
དོན་འགྲུབ་པ་ནམ་མཁའི་བཀྲ་ཤིས་ཤོག །
ལྕགས་ཀྱི་བུ་ལ་རྣོ་ཡི་ཚེ།།
རྣོ་ལྕགས་འཛོམས་ པའི་སྔོན་མོ་གྲི།
སྔ་དྲོར་གྲི་ཤུབས་ནང་ན་སོས་རེ་དལ།།
ཕྱི་དྲོར་འཛམ་གླིང་ཕྱག་ན་ཞེ་རེ་བྲེལ།།
ཞེ་བྲེལ་བའི་ས་ནས་དོན་རེ་འགྲུབ།།
དོན་འགྲུབ་པ་ནམ་མཁའི་བཀྲ་ཤིས་ཤོག །
ནས་ཀྱི་བུ་ལ་སྨན་གྱི་ཚ།།
ནས་སྨན་འཛོམས་པའི་ བདུད་རྩི་ཆང་།།



སྔ་དྲོར་རྫ་མའི་ནང་ན་སོས་རེ་དལ།།
ཕྱི་དྲོར་གླུ་བའི་ལག་ནས་ཞེ་རེ་བྲེལ།།
ཞེ་བྲེལ་བའི་ས་ནས་དོན་རེ་འགྲུབ།།
དོན་འགྲུབ་པ་ནམ་མཁའི་བཀྲ་ཤིས་ཤོག །
ལི་མ་མདའ་འདི་ལག་ནས་ལོངས།།
ལག་ནས་ལོངས་ལ་ཕུགས་ལ་ཞོག །
ཕུགས་གི་ཀ་བའི་མདུན་ལ་ཞོག །
སང་ནངས་མོའི་ལོ་ཡི་ད་ཚོད་ལ།།
བུ་མདའ་འཕེན་མཁན་ཞིག་སྐྱེ་རྒྱུ་རེད།།
མདའ་ཡང་ཡང་འཕེན་པའི་བཀྲ་ཤིས་ཤོག །
ང་ཀླུ་བ་མི་འདུག་འགྲོ་རྒྱུ་ཡིན།།
བཀྲ་ཤིས་མི་འགྲོ་འདུག་རྒྱུ་རེད།།
ཁྲོམ་སྐྱིད་གཡང་འཛོམས་པའི་ བཀྲ་ཤིས་ཤོག།.། །
（《མདོ་སྨད་ཡུལ་གྱི་ངག་རྩོམ་པད་མའི་ཆུན་པོ》ལས་བདམས། ）



བཞི་བ། མདའ་མོའི་བཤད་པ་དྲི་བ་དྲིས་ལན།
དྲི། ནམ་སྐྱ་རེངས་སངས་སེ་ལངས་དུས་སུ།།
ཚ་ཐོ་ཡུལ་ལ་འགྲོ་རྒྱུ་རེད།།
སྐེད་ལ་འདོགས་རྒྱུ་མདའ་གཅིག་དགོས།།
མདའ་མེད་ན་སྐེད་པ་སྟོང་བ་རེད། །
གཉན་རྨ་ཆེན་སྦོམ་རའི་ཚུལ་བཟུང་ནས། །
དུས་ན་ནིང་འཕངས་པའི་མདའ་གཅིག་ཡོད།།
མདའ་དེ་ལ་བཙའ་ཆགས་ཨེ་ཡོད་ཟེར།།
སྒྲོ་དེ་ལ་སྤུ་ཆད་ཨེ་ཡོད་ཟེར།།
སྨྱུག་དེ་ལ་ཀྱག་ཀྱོག་ཨེ་ཡོད་ཟེར།།
ལན། མདའ་དེ་ལ་བཙའ་ཆགས་མེད་གི་ཟེར།།
སྒོ་དེ་ལ་སྤུ་ཆད་མེད་གི་ཟེར།།
སྨྱུག་དེ་ལ་ཀྱག་ཀྱོག་མེད་གི་ཟེར།།
མདའ་དེ་ཡི་མཚན་ཉིད་ཚང་བར་ ཡོད།།
སྐེད་ལ་འདོགས་རྒྱུ་མདའ་གཅིག་རེད།
53



མདའ་བཤད་བྱེད་ལ་སྨྱུག་བཤད་བྱེད།།
དྲི། མདའ་བཤད་མི་བྱེད་སྨྱུག་བཤད་བྱེད།།
སྨྱུག་མཆེད་པ་གང་ནས་མཆེད་པ་རེད།།
སྨྱུག་སྐྱེས་པ་གང་ནས་སྐྱེས་པ་རེད།།
ལན། སྨྱུག་མཆེད་པ་རྒྱ་གར་ཡུལ་ལས་མཆེད།།
སྨྱུག་སྐྱེས་པ་རྒྱ་རྫོང་ནགས་ནས་སྐྱེས།།
དྲི། སྨྱུག་གི་ས་བོན་ཅི་ཞིག་རེད།།
སྦ་ཡི་ས་བོན་ཅི་ཞིག་རེད།།
ལན། ཕུགས་གི་ལྷ་བྱ་གུང་མོ་དེས།།
སྨྱུག་མའི་ས་བོན་ཁུར་ནས་འོངས།།
ལྷོ་སྨད་ནགས་ལ་བཏབ་ནས་ བཞག །
བར་གྱི་ངང་བ་སེར་བོ་དེས།།
སྦ་ཡི་ས་བོན་ཁུར་ནས་འོངས།།
ལྷོ་ཡི་ངོས་ལ་བཏབ་ནས་བཞག །
དྲི། སྨྱུག་དཀར་བོ་དམར་བོ་སེར་བོ་གསུམ།།
54



སྨྱུག་དཀར་བོ་ས་འཛིན་གང་ན་ཡོད།།
སྨྱུག་དམར་བོ་ས་འཛིན་གང་ན་ཡོད།།
སྨྱུག་སེར་བོ་ས་འཛིན་གང་ན་ཡོད།།
ལན། སྨྱུག་དཀར་བོ་ས་འཛིན་ཉིན་ན་ཡོད།།
སྨྱུག་དམར་བོ་ས་འཛིན་སྲིབ་ན་ཡོད།།
སྨྱུག་སེར་བོ་ས་འཛིན་གཤོང་ན་ཡོད།།
ཉིན་སྲིབ་གཉིས་ཀྱི་མཚམས་ན་ཡོད།།
དྲི། སྨྱུག་འཁྱག་ཏུ་མ་བཅུག་གང་གིས་རུམ།།
སྨྱུག་ལྟོགས་གི་མ་བཅུག་གང་གིས་གསོས།།
ལན། སྨྱུག་འཁྱག་ཏུ་མ་བཅུག་ ས་ཡིས་རུམ།།
སྨྱུག་ལྟོགས་གི་མ་བཅུག་ཆར་གྱིས་གསོས།།
དྲ། སྨྱུག་ས་རུ་བསྡད་ནས་ཅི་འདྲ་རེད།།
སྨྱུག་ས་ཁར་བུད་ནས་ཅི་འདྲ་རེད།།
ལན། སྨྱུག་ས་འོག་བསྡད་ནས་ལོ་གསུམ་རེད།།
སྨྱུག་ས་ཁར་བུད་ནས་ལོ་གསུམ་རེད།།
55



དྲི། སྨྱུག་ཚིགས་གཅིག་ཚིགས་ནི་ལོན་པ་དེ།།
རྟེན་དང་བརྟེན་པ་ཅི་ལ་བརྟེན།།
སྨྱུག་ཚིགས་གཉིས་ཚིགས་ནི་ལོན་པ་དེ།།
རྟེན་དང་བརྟེན་པ་ཅི་ལ་བརྟེན།།
སྨྱུག་ཚིགས་གསུམ་ཚིགས་ནི་ལོན་པ་དེ།།
རྟེན་དང་བརྟེན་པ་ཅི་ལ་བརྟེན།།
སྨྱུག་ཚིགས་ བཞི་ཚིགས་ནི་ལོན་པ་དེ།།
རྟེན་དང་བརྟེན་པ་ཅི་ལ་བརྟེན།།
སྨྱུག་ཚིགས་ལྔ་ཚིགས་ནི་ལོན་པ་དེ།།
རྟེན་དང་བརྟེན་པ་ཅི་ལ་བརྟེན། །
སྨྱུག་ཚིགས་དྲུག་ཚིགས་ནི་ལོན་པ་དེ།།
རྟེན་དང་བརྟེན་པ་ཅི་ལ་བརྟེན།།
སྨྱུག་ཚིགས་བདུན་ཚིགས་ནི་ལོན་པ་དེ།།
རྟེན་དང་བརྟེན་པ་ཅི་ལ་བརྟེན།།
སྨྱུག་ཚིགས་བརྒྱུད་ཚིགས་ནི་ལོན་པ་དེ།།
རྟེན་དང་བརྟེན་པ་ཅི་ལ་བརྟེན།།
ལན། སྨྱུག་ཚིགས་གཅིག་ཚིགས་ནི་ལོན་པ་དེ།།
ཕ་གཅིག་བུ་གཅིག་དགྲ་ལྷ་རེད།།
སྨྱུག་ཚིགས་ གཉིས་ཚིགས་ནི་ལོན་པ་དེ།།



ཕ་གཅིག་བུ་གཉིས་དགྲ་ལྷ་རེད།།
སྨྱུ ག་ཚིགས་གསུམ་ཚིགས་ནི་ལོན་པ་དེ།།
ཕ་གཅིག་བུ་གསུམ་དགྲ་ལྷ་རེད།།
སྨྱུག་ཚིགས་བཞི་ཚིགས་ནི་ལོན་པ་དེ།།
ཕ་གཅིག་བུ་བཞི་དགྲ་ལྷ་རེད།།
སྨྱུག་ཚིགས་ལྔ་ཚིགས་ནི་ལོན་པ་དེ།།
འབྱུང་བ་ལྔ་ཡི་དགྲ་ལྷ་རེད།།
སྨྱུག་ཚིགས་དྲུག་ཚིགས་ནི་ལོན་པ་དེ།།
མེ་རི་རི་ཡི་དགྲ་ལྷ་རེད།།
སྨྱུག་ཚིགས་བདུན་ཚིགས་ནི་ལོན་པ་དེ།།
ཤེས་རབ་བསྟན་པའི་དགྲ་ལྷ་རེད།།
སྨྱུག་ཚིགས་བརྒྱད་ཚིགས་ནི་ལོན་པ་དེ།།
དགུང་རི་གཉན་ཀུན་གྱི་དགྲ་ལྷ་རེད།།
མདའ་དེ་ཡི་ཆ་བྱད་ལོན་པ་ཡིན།།
དྲི། བུ་ཞེ་རུས་ཅན་དེ་ནགས་ལ་སོང་།།
ལྷོ་སྨད་ནགས་ལ་ཤིང་འཐུར་སོང་།།
ཁ་ཤིང་དང་མ་ཐུག་སྨྱུག་དང་ཐུག །
སྨྱུག་གཅོད་པ་ཅི་ཡིས་བཅད་ནི་རེད།།
སྨྱུག་འབྲེག་པ་ཅི་ཡིས་བྲེགས་ནི་རེད།།



སྨྱུག་གཅུས་པ་ཅི་ཡིས་གཅུས་ནི་རེད།།
ལན། སྨྱུག་གཅོད་པ་སྟེའུ་དང་སྟ་རེས་བཅད།།
འབྲེག་པ་རྒྱུ་ཟོར་སྔོན་པོས་བྲེགས།།
གཅུས་པ་གཅུ་ཟླ་བཞིན་དུ་གཅུས།།
དྲི། སྨྱུག་ཁུར་སར་ཅི་ཡིས་ཁུར་ནི་རེད།།
སྨྱུག་སྲིབ་རི་སྲིབ་ལ་ཅི་ཡིས་ཁུར།།
ཉིན་རི་ཉིན་ལ་ཅི་ཡིས་ཁུར།།
ལམ་དང་ལམ་ལ་ཅི་ཡིས་ཁུར།།
ལན། སྲིབ་རི་སྲིབ་ལ་འགྲོ་དུས་དེར།།
སྟག་དམར་བོ་བཞིན་དུ་ཁུར་ནས་སོང་།།
ཉིན་རི་ཉིན་ལ་ཁུར་དུས་དེར།།
ཁྱུང་འབྲུག་བཞིན་དུ་མགྱོགས་པོར་སོང་།།
ལམ་རི་ལམ་ལ་ཁུར་དུས་དེར།།
ཁ་ལ་གླུ་གཞས་ལེན་བཞིན་སོང་།།
དྲི། སྨྱུག་མདའ་མཁན་ཡུལ་ལ་ཐོན་དུས་དེར།།
མདའ་མཁན་ཕོ་མོ་ཕྱག་བཟང་བོ།།
58



མདའ་རན་ནི་སྨྱུག་དེ་ཅི་འདྲ་ཡོད།།
མདའ་མི་ཉན་སྨྱུག་དེ་ཅི་འདྲ་ཡོད།།
ལ་ན། མདའ་མཁན་ཕོ་མོ་ཟེར་བ་ན།།
མདའ་རན་ནི་སྨྱུག་དེ་གྲངས་ཡོད་རེད།།
མདའ་མི་རན་སྨྱུག་དེ་གྲངས་མེད་རེད།།
དྲི། སྨྱུག་མདའ་དེ་ལྟོང་ལ་བཞག་དུས་དེར།།
སྨྱུག་དེ་ཡི་སེམས་ལ་ཅི་ཞིག་བསམ།།
སྨྱུག་མདའ་དེ་འབེན་ལ་འཕེན་དུས་དེར།།
སྨྱུག་དེ་ཡི་སེམས་ལ་ཅི་ཞིག་དྲན།།
ལན། སྨྱུག་མདའ་དེ་ལྟོང་ལ་འཇོག་དུས་དེར།།
སྨྱུག་གཟུར་གི་མ་འཇུག་སྨྱུག་ཆེན་མཁྱེན།།
སྨྱུག་མདའ་དེ་འབེན་ལ་འཕེན་དུས་དེར།།
སྨྱུག་འཁྱོག་གི་མ་འཇུག་སྨྱུག་ཆེན་མཁྱེན།།
དྲི། མདའ་མཁན་ཕོ་མོ་ཟེར་བ་ན།།
མདའ་དེ་ལ་མི་མཁོ་གཅིག་ཀྱང་མེད།།
མདའ་དེ་ལ་མཁོ་བའི་རྒྱུ ས་གསུམ་ཤོད།།
5



ལན། ཤ་བ་རུས་པའི་སྒལ་རྒྱུས་གཅིག །
འབྲི་གཡག་སྔོན་པོའི་ཤོ་རྒྱུས་གཉིས།།
འབྲི་གཡག་ཞོལ་བའི་སུག་རྒྱུས་གསུམ།།
མདའ་ལ་མཁོ་བའི་རྒྱུས་གསུམ་རེད།།
དྲི། མདའ་ལ་མི་མཁོ་གཅིག་ཀྱང་མེད།།
མདའ་ལ་མཁོ་བའི་སྤྱིན་གསུམ་ཤོད།།
ལན། སྨད་ཀྱི་ཆུ་མོ་ཉ་སྦྱིན་གཅིག །
བོད་ཀྱི་ཨ་ཀྲད་གྱོང་སྤྱིན་གཉིས།།
འབྲོང་སྔོན་མོ་རྭ་ཡི་སྤྱན་གསུམ་དེ།།
མདའ་ལ་མཁོ་བའི་སྤྱིན་གསུམ་རེད།།
དྲི། མདའ་ལ་མི་མཁོ་གཅིག་ཀྱང་མེད།།
མདའ་ལ་མཁོ་བའི་དྲང་གསུམ་ཤོད།།
ལན། དཔའ་བོ་རྒྱུད་དྲང་ཆེ་རྟགས་ཅན།།
ཤིང་དྲང་དེ་ལ་བལྟ་བ་དེ།།
ཤིང་བདེ་མ་རེད་དྲང་བདེ་རེད།།
མདའ་ལ་མཁོ་བའི་དྲང་གསུམ་ཡིན།།



དྲི། མདའ་ལ་མི་མཁོ་གཅིག་ཀྱང་མེད།།
མདའ་ལ་མཁོ་བའི་སྒྲོ་གསུམ་ཤོད།།
ལན། ཨ་མཆོག་ས་ཡི་གུར་ཁང་ན།།
ཤ་ལ་དགོས་པའི་ཤ་ཁྱི་གསོས།།
དེ་དང་དེ་འདྲའི་སྐེ་རྙི་བཙུགས།
ཐང་དཀར་ཡར་འགྲོ་སྐྱེ་ནས་ བཟུང་།
ཐང་དཀར་མར་འགྲོ་རྐང་ནས་བཟུང་།།
བྱ་རྒོད་རྒད་པོ་མགོ་ནས་བཟུང་།།
བྱ་རྒོད་རྒད་པོ ས་སྡུག་སྐད་བཏོན།།
ཁྱོད་མདའ་མཁན་ཕུ་བོ་ཕྱག་བཟང་བོ།།
ཁྱོད་གྱོད་དོན་ཡིན་ནམ་སྒྲོ་དོན་ཡིན།།
མདའ་མཁན་ཕུ་བོ་ཟེར་བ་གན།།
ཁྱོད་བྱ་རྒོད་གཤོག་པ་མ་བཅག་ན།།
རང་རང་ག ཤོག་པའི་ གཡས་གཡོན་ནས།།
སྒྲོ་ལེབ་མོ་གསུམ་གསུམ་བྱིན་བཏང་ན།།
ཁྱོད་བྱ་རྒོད་ཐམས་ཅད་སྲོག་ལས་ཐར།།
མདའ་ལ་མཁོ་བའི་སྒོ་གསུམ་རེད།།
དྲི། མདའ་ལ་མི་མཁོ་གཅིག་ཀྱང་མེད།།



མདའ་ལ་བཏགས་པའི་སྒོ་བཞི་ཤོད།།
ལན། མདའ་ལ་སྒོ་གཅིག་འགྲིག་སོང་ན།།
གསེར་གྱི་ལྷ་ཁང་བཞེངས་པ་འདྲ།།
མདའ་ལ་སྒྲོ་གཉིས་འགྲིག་སོང་ན།།
བྱ་རྒོད་ཐང་ལ་བབ་པ་འདྲ།།
མདའ་ལ་སྒོ་གསུམ་འགྲིག་སོང་ན།།
ཉག་གར་གྱི་གསུམ་བརྩེངས་པ་འདྲ།།
མདའ་ལ་སྒོ་བཞི་འགྲིག་སོང་ན།།
རྒྱལ་བོ་སྡེ་བཞི་བཞུགས་པ་འདྲ།།
དེ་མདའ་ལ་བཏགས་པའི་སྒོ་བཞི་རེད།།
དྲི། མདའ་ལ་དར་སྣ་འདོགས་ལུགས་ཤོད།།
དར་དཀར་བོ་ཕྱོགས་གཅིག་འཕྱང་བ་གན།།
གང་དང་གང་གི་བླ་མདའ་རེད།།
དར་སེར་བོ་ཕྱོགས་གཅིག་འཕྱང་བ་གན།།
གང་དང་གང་གི་བླ་མདའ་རེད།།
དར་ལྗང་ཁུ་ཕྱོགས་གཅིག་འཕྱང་བ་གན།།
གང་དང་གང་གི་བླ་མདའ་རེད།། །
དར་རྣམ་པ་སྣ་ཚོགས་བཏགས་པ་གན།།



གང་དང་གང་གི་བླ་མདའ་རེད།།
ལན། དར་དཀར་དམར་སེར་ལྗང་འཕྱང་བ་གན།།
རྨ་ཆེན་སྦོམ་རའི་བླ་མདའ་ཡིན། །
དར་རྣམ་པ་སྣ་ཚོགས་བཏགས་པ་དེ།།
སྦྱིན་བདག་ཚང་གི་བླ་མདའ་ཡིན།།
(《མདོ་སྨད་ཡུལ་གྱི་ངག་རྩོམ་པད་མའི་ཆུན་པོ》ལས་བདམས། ）



ལྔ་བ།
ཇ་བསྟོད་སྒྲ་རྩེའི་ཆུ་ཐིགས།
༄༅། །ཡ—
ད་ནངས་ནམ་ལངས་ཀྱི་མགོ་མ་ཉི་ཤར་གྱི་རྩེ་མོར།།
ཨ་ཅེ་གསེར་མོ་མཚོ་དང་དངུལ་མོ་མཚོ་ཡིས།།
ཆུ་བཙལ་གིན་བཙལ་གིན་ནགས་ལ་སོང་ཟིག །
ནགས་ནས་མ་རྙེད་རྫ་ལ་སོང་ཟིག །
རྫ་ནས་རྫ་ཆུ་བསིལ་མ་རྙེད་ཟིག །
རྫ་ཡི་རྫ་ཆུ་བསིལ་མ་འ དི།།
ཁ་ནས་བཅུས་ན་གཡའ་དྲི་བྲོ།།
གཏིང་ནས་བཅུས་ན་འ དམ་དྲི་བྲོ།།-
བར་གྱི་རྫ་ཆུ་དྭངས་མ་བཅུ་དགོས།།
ཡ-
བར་གྱི་རྫ་ཆུ་དྭངས་མ་འདི།།
གསེར་གྱི་ཐོམ་བུའི་ནང་ལ་བླངས་ཏེ།།
གསེར་ཟོ་ནང་དུ་ཤག་སེ་བླུགས་ཟིག །
གསེར་ཐག་ཕྲ་མོ་སྐེད་ལ་བཅིངས་ཏེ།།
4



པུས་མོ་འཕང་ལོའི་ཚིགས་སུ་བླངས་ཟིག །
གད་པ་གཡུང་དྲུང་སྟེགས་བུར་བཞག་སྟེ།།
སྐེད་པ་རྡོ་རྗེ་གདན་དུ་འཁུར་ཟིག །
ཡར་ལ་ག་མ་གོག་ཏུ་ཡོང་ཐལ།།
མར་ལ་ལྔ་མ་ལྡིང་དུ་བབས་སོང་།།
གཉེན་ཚང་ཁྱིམ་ལ་ཐོན་དུས་སུ།།
སྒྱེད་པུ་སུམ་བཙུགས་ཁྲི་ཞིག་ཡོད་གི །
སྒྱེད་པུ་སུམ་བཙུགས་ཁྲི་ཡི་སྟེང་ན།།
འཁར་ཟངས་གོར་མོ་ཟེར་བའི་རྒྱུན་ཞིག་ཡོད་གི །
འཁར་ཟངས་གོར་མོ་ཟེར་བའི་རྒྱན་གྱི་ནང་དུ།།
སྔོན་མོ་གཙང་ཆབ་ཆུ་འདི་བླུགས་ཐལ།།
ཡ--
ཆུ་མ་མང་མ་ཉུང་ཟོ་གསུམ་བླུགས་ཐལ།།
ཅུང་ཉུང་གི་ཟེར་ནས་ཐོམ་གསུམ་སྣོན་གི །
ཇ་མ་མང་མ་ཉུང་ལེབ་གསུམ་འདེ བས་ གི །
ཅུང་ཉུང་གི་ཟེར་ནས་སྤར་གསུམ་སྣོན་གི །
ཡ
ཇ་འདི་ཡི་འ བྱུང་ཁུངས་ མི་བ ཤད་མོད།།
ཇ་འདི་ཡི་འ བྱུང་ཁུངས་བ ཤད་གླུ་ན།།
65



-
-
-
ཇ་འབུད་ས་རྒྱ་ནག་ཡུལ་ནས་བུད་ཟིག །
འདི་ཉིན་ལ་སྐྱེས་པའི་ཟུང་ཇ་ཡིན།
ཟུང་དཀར་ཇ་ཡི་རྩེ་མོ་ཡིན་ལགས།།
སྲིབ་ནས་སྐྱེས་པའི་ཟུང་ཇ་རེད།
ཟུང་ནག་ཇ་ཡི་རྩེ་མོ་ཡིན་ལགས།།
ཡ—
འདི་དཔྱིད་ཟླ་གསུམ་ལ་འབུད་དུས་ཡག་གི །
དབྱར་ཟླ་གསུམ་ལ་སྐྱེས་དུས་ཡག་གི །
སྟོན་ཟླ་གསུམ་ལ་སྨིན་དུས་ཡག་གི །
རྒྱུ་མོ་ཐོར་ཅོག་ཅན་གྱིས་གཞུབ་དུས་ཡག་གི །
རྒྱུ་རལ་བ་ཅན་གྱིས་འཚོང་དུས་ཡག་གི །
ཇ་བསྙལ་ཐལ་བསྙལ་ཐལ་ཟེར་དུས་ན།1
ཨ་མའི་གཅེས་ཕྲུག་བསྙལ་བསྙལ་བྱས།།
ཇ་ལངས་ཐལ་ལངས་ཐལ་ཟེར་དུས་ན།།
རྫ་འགོའི་སྨུག་ལ་ལངས་འདྲ་རེད།།
དཔར་གྲུ་བཞིའི་ནང་དུ་དཔར་དུས་ཡག་གི །
ཇ་ཤོག་སེར་བོའི་ན་བཟའ་ཡག་གི །
ཇ་ལཱ་དམར་བོའི་སྐ་རགས་ཡག་ཟེར་རྒྱུ་རེད།།
ཡ--
ཇ་བཀལ་ཏེ་རྒྱ་གར་ཡུལ་ལ་འགྲོ་གི །



རྒྱ་གར་རྒྱལ་བོའི་ཕྱག་ལ་འཇོག་གི །
རྒྱ་གར་རྒྱལ་བོས་གསེར་ཐེལ་བརྒྱབ་ཟིག །
ཇ་བཀལ་ཏེ་རྒྱ་ནག་ཡུལ་ལ་འགྲོ་གི །
རྒྱ་ནག་གོང་མའི་ཕྱག་ལ་འཇོག་གི །
རྒྱ་ནག་གོང་མས་དངུལ་རྗེལ་རྒྱག་གི །
ཇ་བཀལ་ཏེ་གངས་ཅན་བོད་ལ་བསླེབས་ནས།།
བོད་ཀྱི་རྒྱལ་བོའི་ཕྱག་ལ་འཇོག་གི །
བོད་ཀྱི་རྒྱལ་བོས་དུང་ཐེལ་རྒྱག་གི །
ཇ་ཐེལ་སྣ་གསུམ་དེ་ནས་འཛོམས་ཟེར་རྒྱུ་རེད།
ཡ--
ཇ་བཙོང་མཁན་མི་མཐོ་ཉོ་མཁན་མཐོ་གི །
ཇ་བཙོང་མཁན་ཚོང་དཔོན་ཉི་མ་ཡིན་ཟེར།།
ཉོ་མཁན་ཁ་བ་ཅན་འདི་ཡིན་ཟེར།།
གོང་གཏམ་ཐལ་གཏམ་ཐལ་ཟེར་བ་ན།།
ནང་ཕ་ཁུ་བརྒྱ་ཡིས་རིན་གོང་གཅོད་གི །
ལུག་གཡང་དཀར་བརྒྱ་དང་ཆ་གཅིག་བཤད་གི །
ཕ་དེ་ཚོར་ལུག་འ དང་ཆེ་ནི་ཟེར་གི ། ་
ད་དུང་ཅུང་ཙམ་དམའ་འདུག་ཟེར་གི །
མ་སྲུ་མོ་བརྒྱ་ཡིས་རིན་གོང་གཅོད་གི །
འབྲི་ཐུལ་མ་བརྒྱ་དང་ཆ་གཅིག་ཟེར་གི །



ད་དུང་ཅུང་ཙམ་དམའ་འདུག་ཟེར་གི །
བུ་སྟག་ཕྲུག་བརྒྱ་ཡིས་རིན་གོང་གཅོད་གི །
རྟ་འདོ་བ་བརྒྱ་དང་ཆ་གཅིག་གཏ མ་གི །
བུ་དེ་ཚོར་རྟ་འ དང་ཆེ་ནི་ཟེར་གི །
གོང་བཅད་ཐལ་བཅད་ཐལ་ཟེར་བ་ན།།
རྣོན་པོ་མཚོན་གྱིས་བཅད་འདྲ་རེད།
སིལ་དི་རེ་སྒོར་མོ་ཕར་ལ་རྩིས་གི །
ཤོག་དི་རེ་ཇ་ལེབ་ཚུར་ལ་ལེན་གི །
མ་ཇ་བརྩི་ཆེ་བ་དེས་ཡིན་ཟེར་རོ།
ཡ--
མེ་འ བར་ཐལ་འ བར་ཐལ་ཟེར་བ་ན།།
ཤུག་པ་ལྷ་ཤིང་གཤགས་ན་འ བར་གི །
གྲ་མ་དགྲ་རྩུབ་མནན་ན་འ བར་གི །
སྤེན་མ་དགྲ་བོ་དཀྱུས་ན་འ བར་གི །
ཚེར་མ་དགྲ་འགོང་བཅག་ན་འ བར་ གི །
ལྕི་བ་གཡང་དྲུང་བསྒོང་ན་འ བར་གི །
རིལ་མ་ཐེའུ་རང་གཏོར་ན་འ བར་གི །
དུ་བ་ལྷོ་སྤྲིན་འཁྲིགས་འཁྲིགས་བྱེད་གི །
མེ་ལྕེ་གློག་དམར་འཁྱུག་འཁྱུག་བྱེད་གི །
མེ་འ བར་སྒྲ་གཡུ་འབྲུག་ལྡིར་ལྡིར་བྱེད་གི །
5



ཇ་ཁོལ་ཐལ་ཁོལ་ཐལ་ཟེར་བ་ན།།
ཇ་རླངས་སྨུག་ལོང་འཐིབ་འ ཐིབ་བྱེད་གི །
ཇ་ཞག་རྦ་རླབས་འཕྱུར་འ ཕྱུར་བྱེད་གི །
ཇ་སྡོང་ལུ་གུ་རྩེད་རྩེད་བྱེད་གི །
ཇ་ལོ་ཁ་ལ་ཡེངས་སེ་གཡེངས་གི །
ཇ་རོ་ཞབས་སུ་ཐག་སེ་འབབ་གི །
ཇ་དྲི་ཕྱོགས་བཞིར་བསུང་སེ་འཐུལ་གི །
ཡ——
འོ་མས་ཁ་མདོག་རྫོགས་ན་ཡག་གི །
མ་སྲུ་དཔུང་རྩལ་ཅན་གྱིས་གྱེན་ལ་ཕྱིར་ན་ཡག་གི །
ཡ--
བུ་ཆུང་ང་ཡི་ལག་པ་གཡས་པའི་ནང་དུ།།
དཀར་ཡོལ་ཁྱུང་གཤོག་འབྲུག་མ་ཡོད།།
འ དིའི་ཁ་ན་འཁོར་ལོ་རྩིབས་བརྒྱད་ཡོད།།
སྐེད་ན་བཀྲ་ཤིས་རྟགས་བརྒྱད་ཡོད།།
ཞབས་ན་པདྨ་འདབ་བརྒྱད་ཡོད།།
ནང་ལ་རྒྱ་ཇ་དམར་བོ་བླུགས་ཡོད།།
དེའི་སྟེང་ལ་འབྲི་མར་སེར་བོ་འཕངས་ཡོད།།
ཕར་ལ་ཕུ་གསུམ་བཏབ་པས་ན།



ཆུ་ཆེན་ལ་ཡེར་མོ་ཆིལ་འདྲ་རེད།།
ཚུར་ལ་ཧུབ་གསུམ་འཐུངས་ཙ་ན།།
ཝ་དམར་བོ་ཁུང་དུ་འཛུལ་འདྲ་རེད།།
ཡ--
བུ་ཆུང་ང་ཡི་ལག་པ་གཡོན་པའི་ནང་དུ།།
ཙན་དན་དམར་བོའི་སྡེར་མ་ཡོད་གི །
ཙན་དན་དམར་བོའི་སྡེར་མའི་ནང་ན།།
གོ་རེ་བྱ་རྒྱལ་ཁྱུང་ཆེན་བཞུགས་གི །
འདི་ཁ་མིག་མེད་རུང་དགོད་ལ་ཁད།།
གཤོག་པ་མེད་ཀྱང་འཕུར་ལ་ཁད།།
ང་གཉེན་ཚང་ཁྱིམ་གྱི་སྟོན་ཇ་ཡིན།
འདིར་ཚོགས་ཀྱི་ཁྲོམ་པའི་མི་རྣམས་ཀྱིས།།
ཐུགས་བག་ལ་ཕ བ་ནས་བཞེས་པར་མཛོད་ཅིག། །།
(འཕགས་པ་སྐྱབས་ཀྱིས་བསྡུས་པ《བོད་ཀྱི་དམངས་ཁྲོད་ངག་
རྩོམ་ཁུ་བྱུག་མགྲིན་གླུ»ལས་བདམས། ）



དྲུག་པ།
ཆབ་འགག་ཡུལ་གྱི་རྟ་རྒྱུག་སྟོན་བཤད།
༄༅། ། ཡ—ད་དེ་རིང་ཚོ་ཉི་མ་བཟང་བོ། སྐར་མ་
བཟང་བོ། བཀྲ་ཤིས་པའི་ཉི་མ། ཕུན་སུམ་ཚོགས་པའི་སྐར་
མ། གནམ་ལ་འཇའ་གུར་ཕུབ་གི་ཉི་མ། ས་ལ་པད་མ་བཞད་
གི་ཉི་མ། ཕྱོགས་ལ་དགེ་མཚན་ཤར་གི་ཉི་མ། ཕ་བླ་མས་
བཀའ་ཆོས་གསུང་གི་ཉི་མ། ནང་ཕ་ཁུས་བདུད་རྩི་འཐུང་གི་
ཉི་མ། སྟག་ཤར་བ་རྟ་བོར་ཞོན་གི་ཉི་མ། མ་བུ་མོས་གཡུ་བྱུར་
འདོགས་གི་ཉི་མ། བུ་བུ་མོས་གླུ་རྩེད་བྱེད་གི་ཉི་མ། ཀུན་ལ་
དགའ་སྣང་སྐྱེ་གི་ཉི་མ། གནས་བཟང་བོ་ཁྲི་ཤོར་རྒྱལ་མོའི་
ལྷོ་ཕྱོགས། སྐྱེས་ལྷ་དཀར་བོ་བློན་པོ་གསེར་ཆེན་གྱི་མདུན་ས།
དགྲ་ལྷ་ཆེན་པོ་ཧཱ་ཟོའུ་རྫ་རྒན་གྱི་གཡོན་ཟུར། ནོར་ལྷ་ཆེན་པོ་
ཨ་མྱེས་བར་དབོན་གྱི་གཡས་ཟུར། བཀྲ་ཤིས་རྣམ་པར་འཁྱིལ་
བའི་ཆོས་སྡེ (ངག་རྒྱུན་ལ་དགོན་པ་སོ་མ་ཟེར）གི་ཉེ་འདབས་་་
རེད། །
ཡ— ད་འདི་ལ་འཚོགས་པའི་ངོས་ནས་བཤད་ན་ཡང་།
ལུང་རྟོགས་ཡོན་ཏན་ཅན་གྱི་ བླ་མ་ཡོད་ གི འཆད་རྩོད་རྩོམ་ལ་



གོམས་པའི་མཁས་པ་ཡོད་གི འཇིག་རྟེན་ལས་ལ་མཁས་པའི་
རྒད་པོ་ཡོད་གི རྩལ་དྲུག་ལུས་ལ་ཚང་བའི་དཔའ་བོ་ཡོད་གི
གཡུ་བྱུར་རྒྱུན་ཆ་བསྟར་བའི་བུ་མོ་ཡོད་གི ཁྱེད་རྣམ་པའི་ཁྲོམ་
ཚོགས་མདུན་ས་ནས། ཕྱི་ལོ་མ་རྒྱ་ཅན་གྱི་ གཏམ། ནང་
འབྲས་བུ་དོན་ཅན་གྱི་གཏ མ་ཞིག་བཤད་ན། བྱང་ཕྱོགས་ཁ་
བ་ཅན་གྱི་ལྗོངས་འདིར། སྲིད་པའི་སེམས་ཅན་གནས་ཚུལ།
དང་བོར་སྟོན་པ་བྱོན་ཚུལ། བར་དུ་བསྟན་པ་དར་ཚུལ། ཐ་
མ་བཀའ་དྲིན་ཆེ་ཚུལ། རྒྱལ་རབས་བློན་པོ་བྱོན་ཚུལ། འགྲོ་
བའི་ཕན་བདེ་སྤེལ་ཚུལ། གནས་བདག་ཡུལ་ལྷ་མཆོད་ཚུལ།
མགྱོགས་པའི་རྟ་རྒྱུག་བྱས་ཚུལ་སོགས། མགོ་རྔ་མ་ཡོད་ནི།
བར་སྐེད་པ་ཡོད་ནི་ཞིག་བ ཤད་དགོས་པ་རེད་མོད། ད་མི་
ཆུང་བདག་ལ་སྐྱེས་ཐོབ་ཀྱི་ཤེས་རབ་མེད་པ། སྦྱངས་སྟོབས་
ཀྱི་ཡོན་ཏན་ཞན་པ། མཐོང་རྒྱུ་དར་སྐུད་ལས་ཕྲ་བ། ཐོས་རྒྱུ་
ཨ་ལོང་ལས་དོག་པ། སྤོབས་པ་ཡུངས་དཀར་ལས་ཆུང་བ། །
དང་བོར་བྲིས་པའི་ཡིག་ཆ་མེད་གི བར་དུ་འདོན་པའི་བྱང་ཆ་
མེད་གི ཐོ་མོ་བཤད་པའི་ཁ་ལྕེ་མི་བདེ་གི སེམས་དྲན་རིག་གི་
ངོས་ལ་འཆར་དཀའ་གི ཤར་རུང་ཁ་ནས་བརྗོད་དཀའ་གི་
མོད། ད་གནའ་མི་བོད་ཀྱི་གཏ མ་དཔེ་ལ། བྱ་གཤོག་ཐོགས་
འཕུར་ན་གར་བོབས། རྟ་ཇོག་ཐོགས་རྒྱུག་ན་གང་མགྱོགས།
མི་མགོ་ནག་འཚོགས་ན་གང་གཏ མ་ འ ཚོགས་པའི་ གཞི་



བཟུང་ན་འབྲེལ་བའི་གཏམ་ཟེར་བ་བཞིན། ཐོག་མར་ངས་རི་
རབ་ཀྱི་འགྱིངས་ཚུལ། ཆུ་བོ་ཡི་འབབ་ཚུལ། ལྷ་སྡེ་ཡི་ཆགས་ .
ཚུལ་ཚོ་བཤད་ན། རྒྱབ་རི་བློན་པོ་གསེར་ཆེན། གནམ་སྐས་
དགུང་ལ་བཙུགས་འདྲ། གཡས་རི་ཧཱ་ཐོའུ་རྫ་རྒན། ཁྱུང་
ཆེན་བྲག་ལ་བབས་འདྲ། གཡོན་རུ་ཨ་མྱེས་བར་དབོན།
འབྲོང་རྒོད་ཟུར་གྱིས་འགྱིངས་འདྲ། དབུས་རི་སྟོབས་ཆེན་ནོར་
བུ། གསེར་གྱི་ཆོས་ཁྲི་བརྩིགས་འདྲ། ཆུ་བདག་ཨ་མ་ཀླུ་མོ།
བྱུ་རུའི་མཎྜལ་ཕུལ་འདྲ། ཆོས་སྡེ་བཀྲ་ཤིས་འཁྱིལ་གླིང་།
སུམ་རྩེན་ས་ལ་འཕོས་འདྲ། དྭངས་བསིལ་ཆབ་འགག་གཙང་
མོ༑ གཡུ་འབྲུག་སྔོན་མོ་འཁྱིལ་འདྲ། སྐེད་རའི་བདུད་རྩི་ཆུ་
བོ། སྦྲུལ་ནག་ཐུར་དུ་རྒྱུག་འདྲ། སྟོད་ཀྱི་ནེའུ་གསིང་སྤང་
ལྗོངས། ས་གདན་ཐང་ལ་བཏིང་འདྲ། རྐང་བཞི་ཕྱུགས་ ཀྱི་
ཚོགས་པ། མུ་ཏིག་ས་ལ་གཏོར་འདྲ། སྨད་ཀྱི་ཁོད་སྙོམས་ས་
ཞིང་། ཤེལ་གྱི་མེ་ལོང་བསྒྲིགས་འདྲ། འབྲུ་དྲུག་སྙེ་མའི་མགོ་
ལྕོག རྒྱ་མཚོའི་རྦ་རླབས་གཡོས་འདྲ། བར་གྱི་ཚང་ཚིང་
ལྗོན་པ། དབྱར་སྤྲིན་སྟུག་པོ་འཐིབས་འདྲ། བྱ་བྱེའུ་ངག་གི་
སྐད་སྙན། སྣ་ཚོགས་རོལ་མོ་དཀྲོལ་འདྲ། ཕ་མཐའ་ཡས་
པའི་རྔོག་ཐང་། ནེ་ཙོའི་གཤོག་པ་བརྐྱངས་འདྲ། རྩྭ་ས་ཐང་
ཆེན་ཐང་ཆུང་། གོས་སྔོན་ཐར་དུ་བཀྲམ་འདྲ། ཤར་གྱི་བཱ་
ཡན་ནོར་མཚོ། གཡུ་ཡི་མཚོ་མོ་འཁྱིལ་འདྲ། ནུབ་ཀྱི་ཕྱིར་
73



ཉུལ་མཚོ་མོ། གནམ་སྔོན་ས་ལ་ལྷུང་འདྲ། ་ ཆུ་བྱ་ངང་དཀར་
ངང་དམར། མཛེས་སྡུག་གར་ལ་རོལ་འདྲ་འདི་རྣམས། ངེད་
ཆབ་འགག་བོད་ཀྱི་གནས་གཞི་རེད། །
ཡ–ད་ཡུལ་འདིར་གནས་པའི་མཚོ་ཆེན་ལྷ་སྡེ་ཡང་།
རྒྱ་ར་གསེར་གཞོང་རིང་མོ་ལ། ཚོ་ཆེན་ཚོ་ཆུང་བཅུ་དྲུག་
ཡོད། ས་འདི་འཛིན་གི་སྔ་མ་ཡིན། ཡུལ་འདི་སྐྱོང་གི་དཔོན་
པོ་ཡིན། ཨར་སྟི་ཕྱུག་མཚོ་རང་འཁྱིལ་ལ། སྡེ་ ཆེན་སྡེ་ཆུང་
བདུན་ཕྲག་ཡོད། གཞུང་ལས་སྐྱེས་པའི་ཡན་ལག་ཡིན། ཕ་
ལས་མཆེད་པའི་བུ་ཕྲུག་སྟེ། རྒྱུ་ར་ཨ་བའི (ཕ)བུ་སྡེ་ཡིན།
སྐེད་ར་དུང་གི་ལུང་བདུན་ལ། ཕྱོགས་ཆེན་ཕྱོགས་ཆུང་དགུ་
ཕྲག་ཡོད། བྲག་རི་གཅིག་གི་རྒོད་པོ་ཡིན། ཡུལ་ལྗོངས་
གཅིག་གི་གྲོགས་སྡེ་སྟེ། རྒྱུ་ར་ཨ་བའི་དཔུང་སྡེ་ཡིན། མདོར་
ན་ཚོ་ཆེན་ལྷ་སྡེ་གསུམ། གསོལ་བ་འདེབས་སའི་སྲུང་མ་
གཅིག་ནི། བསང་མཆོད་སའི་གཞི་བདག་གཅིག་ནི། སྐྱབས་
ཞུ་སའི་བླ་མ་གཅིག་ནི། ཆོས་འདོན་སའི་དགོན་པ་གཅིག་ནི།
ཁྲིམས་བརྩི་སའི་དཔོན་མགོ་གཅིག་ནི། རི་བརྒྱུད་གཅིག་གི་
པང་འདབས་ཡིན། ཆུ་བོ་གཅིག་གི་གཡས་གཡོན་ཡིན།
ཕྱུགས་འཚོ་སའི་རྩྭ་ཐང་གཅིག་གི ཞིང་འདེབས་སའི་ས་ཞིང་
མུ་གཅིག སྐྱིད་པའི་དུས་ལ་རྩེ་རོགས་ཡིན། སྡུག་གི་ཉི་མར་
སྐྱོ་རོགས་ཡིན། དགྲ་ལ་ཐུག་དུས་དཔུང་རོགས་ཞིག་རེད། །
74



ཡ– ད་ང་ཆབ་འགག་བོད་ཀྱི་ས་ཆ་འདི། ཁམས་
གསུམ་དབང་ལ་བསྡུ་བའི་དཔོན་པོ་འཁྲུངས་ས། སྐྱེ་རྒུ་འགྲོ་
བ་སྐྱོང་བའི་བླ་མ་འཁྲུངས་ས། མདོ་སྔགས་ཆོས་ཀྱི་བཤེས་
གཉེན་དམ་པ་འཁྲུངས་ས། རྩལ་དྲུག་ལུས་ལ་ཚང་བའི་དཔའ་
བོ་འཁྲུངས་ས། འཇོ་སྒེག་ཡིད་དུ་འོང་བའི་བུ་མོ་སྐྱེ་ས། ལོ་
ལོན་རྒན་པ་རྣམས་ཀྱིས་མ་ཎི་འདོན་ས། ལོ་ཆུང་གཞོན་ནུ་
དག་གིས་རིག་གནས་སློབ་ས། སྟག་ཤར་བ་ཡོངས་ཀྱིས་རྟ་རྒྱུག་
འགྲན་ས། མ་སྲུ་མོ་རྣམས་ཀྱིས་གཡུ་བྱུར་འདོགས་ས། ཆོས་
འཇིག་རྟེན་གཉིས་ཀྱི་བྱ་བ་ལས་ས། ཕྱུགས་རྟ་ནོར་ལུག་
གིས་ས་གཞི་གཡོགས་ས། སྨིན་ལེགས་འབྲུ་དྲུག་བང་བས་
རི་བོ་བརྩིགས་ས། ཐག་རིང་རྣ་བས་གོ་ན་སྨོན་པ་འཆོར་ས། །
ཐག་ཉེ་མིག་གིས་མཐོང་ན་ཡིད་དབང་འགུག་ས་ཡིན་ཟེར་་་་་་་་
ཡ---ད་ངས་རྟ་རྒྱུག་གི་ལོ་རྒྱུས་ཤིག་བཤད་ན། རྟ་རྒྱུག་
དང་བོ་ལྷ་ཡུལ་ཁམས་ལ་དར་ཟིག ལྷའི་ནོར་བུ་རིན་ཆེན་རྒྱལ་
ལ་བཞག་ཟིག ལྷ་རྟ་ཟླ་བ་འོད་དཀར་ལ་མགྱོགས་དར་ཐོབ་ཟིག
ལྷ་བསོད་ནམས་ཆེ་བའི་རྟེན་འབྲེལ་དེ་ནས་འགྲིག་ཟིག དེ་
ནས་ཀླུ་ཡུལ་ཁམས་ལ་དར་ཟིག ཀླུའི་དགོས་འདོད་ནོར་བུ་
རྒྱལ་ལ་བཞག་ཟིག རྟ་སྔོན་པོ་བསམ་པ་ལྷུན་གྲུབ་ལ་མགྱོགས་
དར་ཐོབ་ཟིག ཀླུ་ཕྱུག་གཡང་འཛོམ་པའི་རྟེན་འབྲེལ་དེ་ནས་
15



འགྲིག་ཟིག དེ་ནས་གངས་ཅན་བོད་ལ་དར་ཟིག བོད་རྒྱལ་
གསེར་གྱི་ཕྲེང་བ་རིམ་པར་བྱོན་ཟིག ཆོས་རྒྱལ་སྲོང་བཙན་
སྒམ་པོ་མགོན་དུ་འཁྲུངས་ཟིག བྱང་ཕྱོགས་ཁ་བ་ཅན་གྱི་
ཡུལ་ལྗོངས་བསྐྱངས་ཟིག ཀུན་མཁྱེན་བློན་པོ་ཐོན་མི་སམ་བྷོ་
ཊ༑ རྒྱ་གར་ཡུལ་དུ་རིག་གནས་སློབ་ཏུ་བཏང་ཟིག བྲམ་ཟེ་ལི་
བྱིན་ལ་སོགས་མཁས་དྲུང་དུ། བཅུ་ཕྲག་རིག་པའི་གནས་ལ་
ཞིབ་པར་སྦྱངས་ཟིག དམ་པའི་ཆོས་ཀྱི་མགྱོགས་འགྲོའི་གོམ་
ཁ་ལ། རིགས་པའི་སྲུབ་ཀྱིས་བསྒྱུར་ནས་ཕྱིར་ལ་བྱོན་ཟིག
རྒྱལ་བློན་མངའ་འབངས་རྣམས་ཀྱིས་དགའ་སྟོན་བསྒྲིགས་ཟིག་
མགྱོགས་འགྲོ་རྟ་བོ་སྟོང་ཕྲག་བརྒྱུགས་ཟིག མགྱོགས་དར་ངང་
བ་གསེར་མདོག་ལ་ཐོབ་ཟིག དེའི་རྗེས་སུ་རྟ་རྒྱུག་གླིང་དཀར་
སྟོད་ལ་དར་ཟིག གླིང་ཚོ་ཆེན་ལྷ་སྡེ་དཀར་བོ་འཚོགས་ཟིག་
མ་སེང་ལྕམ་འབྲུག་མོ་རྒྱལ་ལ་བཞག་ཟིག ཅང་ཤེས་མཚལ་གྱི་
རྐྱང་རྒོད་གཡེར་བ་བུད་ཟིག གླིང་སེང་ཆེན་རྒྱལ་བོར་སང་
ལྕམ་ ཐོབ་ཟིག བོད་དཔའ་རྩལ་ཆེ་བའི་རྟེན་འབྲེལ་དེ་ནས་
འགྲིགས་ཟིག དེའི་རྗེས་སུ་རྟ་རྒྱུགས་ཆབ་འགག་ཡུལ་ལ་དར་
ཟིག ཀ་རྒྱའི་ཆབ་རིལ་ཞེས་པའི་སྐྱེས་མཆོག་གིས། དབྱར་
ཟླ་དྲུག་པའི་ཚེས་གྲངས་བཅུ་བདུན་ལ། དཀར་ཕྱོགས་ཡུལ་ལྷ་
གནས་པའི་ལབ་ཙེ་བསྟད་ཟིག ལབ་ཙེ་ཆབ་རིལ་ཞེས་མཚན་
སྙན་གྲགས་ཟིག ཚོ་ཆེན་ལྷ་སྡེ་རྣམས་ཀྱིས་དགའ་སྟོན་བྱས་
76.



ཟིག མགྱོགས་འགྲོ་རྟ་བོས་བང་རྩལ་འགྲན་ཟིག མགྱོགས་
དར་རྒྱུ་ར་ཨ་བས་བླངས་ཟིག བུ་བུ་མོས་གླུ་ལེན་གར་རྩེད་
བྱས་ཟིག བཀྲ་ཤིས་པའི་ དུས་ཆེན་དེ་ནས་བྱུང་ཟིག །
ཡ– ད་དེ་རིང་ཚོ་མཚོན་ན་ཡང་། དུས་བཟང་བོ་
བདུད་བཞི་བཏུལ་བའི་ལོ་ཟླ། སྲིད་ཇུས་འོད་སྣང་འཕྲོས་
གི་ལོ་ཟླ། ཆོས་ལ་རང་དབང་ཡོད་པའི་ལོ་ཟླ། ཞིང་ལ་ལོ་
ལེགས་བྱུང་བའི་ལོ་ཟླ། ཕྱུགས་ཀྱི་འཕེལ་ཁ་རྒྱས་པའི་ལོ་ཟླ། །
རིག་གནས་ཚན་རིག་དར་བའི་ལོ་ཟླ། ཀུན་ལ་བདེ་སྐྱིད་ལྡན་
པའི་ལོ་ཟླ། ཡུལ་བཟང་བོ་བཀྲ་ཤིས་འཁྱིལ་གླིང་གི་ཉེ་འདབས།
གནས་བཟང་བོ་ལབ་ཙེ་ཆབ་རིལ་གྱི་འགྲམ་ངོགས། གནམ་
སྔོན་པོར་འཁོར་ལོ་རྩིབས་བརྒྱད་ཤར་བ། ས་དོག་མོར་པད་མ་
འདབ་བརྒྱད་བཞད་པ། བར་ལྷུན་པོར་བཀྲ་ཤིས་རྟགས་
བརྒྱད་ཚང་བ། ཤིང་ལྗོན་པར་ གཡུ་ཡི་ལོ་འདབ་རྒྱས་པ། བྱ་
བྱེའུ་རྣམས་ཀྱིས་སྐད་སྙན་སྒྲོག་པ། ཐང་སྔོན་པོར་མེ་ཏོག་སྣ་
ཚོགས་ བཀྲ་བ། ར་དང་རས་གུར་བསྟར་བའི་རི་མོ། མཚན་
གུང་རྒྱུ་སྐར་མཁའ་ལ་ཤར་འདྲ། གྱ་དང་ནོམ་པའི་ཚོང་དང་
ཚོང་ར། རྣམ་ཐོས་སྲས་ཀྱི་དཀོར་མཛོད་དྲངས་འདྲ། ཟས་
དང་མངར་ཆས་གང་ལ་གང་འདོད། དགོས་འདོད་ནོར་བུའི་
མཐུ་ལས་བབས་འདྲ། མགྲོན་དང་མགྲོན་ཚོགས་འཁྲིགས་
པའི་འདུ་འགོད། ནམ་མཁའི་དབྱིངས་ལ་ཆར་སྤྲིན་འཐིབས་



འདྲ། དཔེ་ལུང་རྒྱུད་གསུམ་གོམས་པའི་ཕ་ཁུ། རྔམ་བརྗིད་ཆེ་
བའི་ལྷུན་པོ་འགྱིངས་འདྲ། རྩལ་དྲུག་ལུས་ལ་ཚང་བའི་གཞོན་
ནུ། རྒྱུ་སྟག་ལུས་ལ་འཛུམ་དྲུག་རྒྱས་འདྲ། གཡུ་བྱུར་རྒྱན་ཆ་
བསྟར་བའི་བུ་མོ། མདོངས་ལྡན་རྨ་བྱས་སྒྲོ་གུར་ཕུབ་འདྲ།
དང་བོར་མགྱོགས་པའི་རྟ་རྒྱུག་བྱས་ཟིག རྒྱུག་མགོ་གསེར་
གཞོང་རིང་མོར་གཏད་ཟིག རྒྱུག་རྔ་མེ་ཏོག་ལུང་བ་གཏད་
ཟིག ལྟད་མོ་སྤང་ལྗོངས་ཁུག་ནས་བལྟས་ཟིག དུང་དཀར་
འདྲ་བའི་རྟ་བརྒྱ་བརྒྱུགས་ཟིག གཡུ་སྔོན་འདྲ་བའི་ཉིས་བརྒྱ་
བརྒྱུགས་ཟིག གསེར་སྒོང་འདྲ་བའི་སུམ་བརྒྱ་བརྒྱུགས་ཟིག
བྱུར་དམར་འདྲ་བའི་ བཞི་བརྒྱ་བརྒྱུགས་ཟིག རྒྱུ་རའི་རྟ་མཆོག་
རྐྱང་རྒོད་གློག་དམར་ཞེས། རྟ་བཟང་བོ་གྱི་ལིང་གི་རྒྱུད་ཡིན་
པ། བརྒྱུགས་ན་སྐྱི་བསེར་རླུང་འདྲ་བ། བདའ་ན་མྱུར་མོ་
གློག་འདྲ་བ། བཙོང་ན་ཡིད་བཞིན་ནོར་བུ་འདྲ་བ་དེར།
མགྱོགས་དར་གྱི་དང་བོ་ཐོབ་ཟིག ཨར་སྟིའི་ཅང་ཤེས་རླུང་གི་
གཤོག་པ་ཅན། ཕྱི་སྤུ་ཁ་དཀར་བོ་གངས་འདྲ་བ། གཟུགས་
ཕུང་ཐོ་ངོ་མཚར་འབྲུག་འདྲ་བ། རྨིག་བཞི་རླུང་གི་སྤུ་གྲི་ཡོད་
པ་དེར། མགྱོགས་དར་གྱི་གཉིས་པ་ ཐོབ་ཟིག སྐེད་རའི་རྟ་
བོ་གསེར་སྒོང་འབར་བ་ཞེས། རྟ་བཟང་བོ་ཁ་དཀར་རྐྱང་གི་
རྒྱུད་པ། རྒྱུག་ན་འདབ་ཆགས་བྱ་འདྲ་འདྲ། བྲོས་ན་འཆི་
བདག་ཁ་ནས་ཐར་བ་དེར། མགྱོགས་དར་གྱི་གསུམ་པ་ཐོབ་



ཟིག དེ་ནས་གླུ་དབྱངས་ གར་རྩེད་བྱས་ཟིག རྒན་པ་རྣམས་
ཀྱིས་ཆང་གླུ་བླངས་ཟིག གཞོན་པ་རྣམས་ཀྱིས་རི་གླུ་བླངས་
ཟིག གླུ་སྐད་ཕྱོགས་བཞི་ཀུན་ལ་ཁྱབ་ཟིག ཕྱོགས་ཀྱི་ཁུ་
བྱུག་ཕྲག་དོག་སྐྱེས་ཟིག དྲི་ཟའི་བུ་མོ་མགྲོན་ན་བཀུག་ཟིག
རྒྱ་རའི་གཞོན་ནུ་ཟླ་བ་བུད་ཟིག ཨར་སྟིའི་བུ་མོ་སྒྲོལ་དཀར་
གྲགས་ཟིག སྐེད་རའི་ཕོ་གསར་བཀྲ་ཤིས་བུད་ཟིག ཕྱོགས་
ཀྱི་མགྲོན་མོ་ལྷ་སྒྲོལ་གྲགས་ཟིག འཇིག་རྟེན་བོད་ཀྱི་ལུགས་
སྲོལ་དར་ཟིག ཀུན་ཀྱི་ངོ་ལ་འཛུམ་མདངས་རྒྱས་ཟིག སྲིད་
ཇུས་བཟང་བོར་ཡང་ཡང་བསྟོད་ཟིག ལས་ལ་བརྩོན་པའི་
དམ་བཅའ་བཞག་ཟིག་ཟེར་རྒྱུ། །
ཡ—ད་སྟོད་རྨ་ཆེན་འདི་ གངས་ཀྱི་བདག་པོ། ཕྱི་རྒྱུ་
མཚོ་ འདི་ཆུ་ཡི་བདག་པོ། ས་དོག་མོ་འདི་གཏེར་གྱི་བདག་
པོ། བོད་གངས་ཅན་འདི་རྟེན་འབྲེལ་གྱི་ བདག་པོ་ཡིན་པས།
ངས་ཕུན་སུམ་ཚོགས་པའི་ དུས་ཆེན་འདི་ལ། རྟེན་འབྲེལ་གྱི་
ཁ་གཡང་ཞིག་བོས་ན། སྟོད་ཀྱི་ས་འཛིན་ཕྲེང་བའི་པང་བ་
ནས། དྭངས་བསིལ་གཙང་བོ་འབབ་པའི་བཀྲ་ཤིས་ཤོག སྡོ་
ལྗང་ནེའུ་གསིང་རྒྱས་པའི་སྤང་ལྗོངས་ལ། རྟ་ནོར་ལུག་གསུམ་
འཕེལ་བའི་ བཀྲ་ཤིས་ཤོག སྨད་གི་ཁོད་སྙོམས་ཡངས་པའི་ས་
ཞིང་དུ། འབྲུ་དྲུག་ལོ་ཡག་ཡོང་བའི་བཀྲ་ཤིས་ཤོག ཆབ་
འགག་བོད་ཀྱི་གདུང་རྒྱུད་དཀར་བོ་ལ། མཁས་དབང་དམ་པ་



༤
བྱོན་པའི་ བཀྲ་ཤིས་ཤོག ཕུན་སུམ་ཚོགས་པའི་ཕ་ཡུལ་ཆབ་
འགག་འདིར། རིག་གནས་ཚན་རིག་དར་བའི་བཀྲ་ཤིས་ཤོག
མ་སྨད་ཏང་གི་མི་རིགས་སྲིད་ཇུས་འདི། མི་ཉམས་བསྐལ་
བར་ གནས་པའི་བཀྲ་ཤིས་ཤོག དེང་རབས་ཅན་བཞིའི་བྱ་
བཞག་རླབས་པོ་ཆེ། མི་འགྱངས་མྱུར་དུ་འགྲུབ་པའི་བཀྲ་ཤིས་
ཤོག མདོར་ན་སྐྱེ་རྒུ་འགྲོ་བ་མ་ལུས་པར། བདེ་སྐྱིད་ཕུན་
སུམ་ཚོགས་པའི་བཀྲ་ཤིས་ཤོག ། ། །
（གོ་གོས་བསྡུས་པ《མཚོ་སྔོན་མང་ཚོགས་སྒྱུ་རྩལ》སྤྱིའི་དེབ་
གྲངས2པ་ལས་བདམས། ）



བདུན་པ། ཁད་སྟོན་མཆོད་བཤད་ནོར་བུ་དགའ་འཁྱིལ།
༄༅། ། མཆོད།
ཁ་སང་གནམ་ལ་སྐར་མ་བཟང་།
དེ་རིང་ས་ལ་ཉི་མ་བཟང་།།
སང་ཉིན་ས་ལ་དུས་ཚོད་བཟང་།།
ཉིན་བཟང་སྐར་བཟང་དུས་བཟང་གསུམ།།
བཟང་གསུམ་བཟང་གི་རྟེན་འབྲེལ་རེད།།
མཆོད། །
ཁ་སང་བཀྲ་ཤིས་ལྷ་ཡི་ཉི་མ་རེད།།
དེ་རིང་བདེ་ཆེན་ཕུན་སུམ་ཚོགས་པའི་ཉི་མ་རེད]
མཆོད།
ཐང་མཐའ་ཡས་ཅན་གྱི་མཐའ་སྣེ་ན།།
བྲག་སེང་གེ་འདྲ་བའི་ མངའ་འོག་ན།།
ཆུ་དགའ་འཁྱིལ་ཅན་གྱི་འཁྱིལ་ཁུག་ན།།
ཐང་དམར་གདན་འདྲ་བའི་ ཐང་ཐོག་ན།།
ཁང་ས་ཡུལ་ས་ཆགས་ས་གནས་དེ་རེད།།



མཆོད།
ས་མཁན་འ བོད་དུ་སུ་སོང་ངོམ།།
ས་མཁན་འ བོད་དུ་སྐྱ་ཀ་ཁྲ་མོ་སོང་།།
སྐྱ་ཀ་ཁྲ་མོའི་སྐད་ནི་རྒྱ་སྐད་ཡིན།།
ས་མཁན་རྒྱ་སྐད་མ་གོ་ཕྱིར་ལ་ལོག །
ཡང་ས་མཁན་འ བོད་དུ་སུ་སོང་ངམ།།
ས་མཁན་འ བོད་དུ་ཕོ་རོག་ནག་ཆུང་སོང་།
ཕོ་རོག་ནག་ཆུང་སྐད་ནི་སོག་སྐད་ཡིན།།
ས་མཁན་སོག་སྐད་མ་གོ་ཕྱིར་ལ་ལོག །
ཡང་ས་མཁན་འ བོད་དུ་སུ་སོང་ངམ།
ས་མཁན་འབོད་དུ་ངང་བ་མགོ་སེར་སོང་།།
ངང་བ་མགོ་སེར་དབུས་གཙང་སྟོད་ལ་སོང་།
ས་མཁན་དབུས་གཙང་སྟོད་ན་མེད།།
སྐད་ཆ་དྲིས་ནས་ཚ་བ་རོང་ལ་སོང་།།
ས་མཁན་ཚ་བ་རོང་ན་མེད།།
མོ་བཏ བ་རྩིས་རྒྱག་བྱས་ནས་རྒྱ་ནག་ཡུལ་ལ་སོང་།།
ས་མཁན་རྒྱ་ནག་ཡུལ་ན་ཡོད།།
ངང་བ་མགོ་སེར་སྐད་ནི་དབུས་སྐད་ཡིན།།
ས་མཁན་དབུས་སྐད་གོ་ནས་སར་ལྟ་ཡོང་།།
མཆོད།



ཁྲབ་དང་རྨོག་ཞྭ་གྱོན་ནས་སར་ལྟ་ཡོང་།།་
གཙོད་རུ་ལག་ཏུ་བཅིངས་ནས་སར་ལྟ་ཡོང་།
གཙོད་རུ་གནམ་ལ་བཙུགས་ན་གནམ་དགྲ་མེད།།
གཙོད་རུ་ས་ལ་བཙུགས་ན་ས་དགྲ་མེད།།
གཙོད་རུ་ཆུ་ལ་བཙུགས་ན་ཆུ་དགྲ་མེད།།
གཙོད་རུ་ཐབ་ལ་བཙུགས་ན་མེ་དགྲ་མེད།།
མཆོད།
ཤར་ན་ཐིག་རྟ གས་དཀར་བོ་བསྐྱངས།།
ཤར་རྡོ་རྗེ་སེམས་དཔས་དེ་ནས་བཟུང་།།
བྱང་ན་ཐིག་རྟ གས་སྔོན་པོ་བརྐྱངས།།
བྱང་འཇམ་དབྱངས་དབང་སྒྲས་དེ་ནས་བཟུང་།།
ནུབ་ན་ཟིག་རྟགས་དམར་བོ་བརྐྱངས།།
ནུབ་རྨ་ཆེན་སྦོམ་རས་དེ་ནས་བཟུང་།།
ལྷོ་ན་ཐིག་རྟགས་ལྗང་གུ་བརྐྱངས།།
ལྷོ་རིན་ཆེན་མཆོད་རྟེན་གྱིས་དེ་ནས་བཟུང་།།
མཆོད།
ཁང་མཁར་ཕྱི་མ་འདི་ཡི་ཡར་སྒོ་སྟེ།།
སྒོ་ར་ཕྱི་མ་འདིའི་ནང་མཛོ་ཡིས་བཀང་།།
མཛོ་གཅིག་མཛོ་བརྒྱ་འཕེལ་བྱེད་རེད།།
མཛོ་བོ་རྭ་དཀར་ཅན་དེ་གང་རྒྱུགས་ཤོག །
83



མཛོ་མོ་ནུ་དཀར་ཅན་དེ་གང་རྒྱུགས་ཤོག །
རོང་འབྲོག་གླིང་དུ་མཛོ་གཡང་ཤོག །
མཆོད།
སྒོ་ར་བར་མ་འདི་ཡི་ཡར་སྒོ་སྟེ།།
སྒོ་ར་བར་མ་འདིའི་ནང་ལུག་གིས་བཀང་།།
ལུག་གཅིག་ལུག་བརྒྱ་འཕེལ་ལུག་རེད།།
ལུག་སེར་ཁམ་ཅན་རྣམས་ལུག་གཡང་ཤོག །
ལུག་སོག་པོའི་ལུག་རྒྱུད་ལུག་གཡང་ཤོག །
མཆོད །
སྒོ་ར་ནང་མ་འདི་ཡི་ཡར་སྒྲོ་སྟེ།།
སྒོ་ར་ནང་མ་འདིའི་ནང་རྟ་ཡིས་བཀང་།།
རྟ་གཅིག་རྟ་བརྒྱ་འཕེལ་བྱེད་རེད།།
རྟ་བོ་རྔོག་མ་ཅན་དེ་གང་རྒྱུ གས་ཤོག །
སྦྲ་ནག་ཁག་གསུམ་རྟ་གཡང་ཤོག ། །
མཆོད །
ཁང་མཁར་བར་མ་འདི་ཡི་ཡར་སྒྲོ་ན།།
གསེར་གྱི་ཀ་བ་ཡར་བརྩེངས་ནས།།
དངུལ་གྱི་གདུང་མ་འཕྲེད་དུ་འཕངས།།
ཟངས་ ཀྱི་ བར་རྩེག་གཤོག་དྲུག་རེད།།
སེར་བོ་གསེར་གྱི་འ གེབ་ཤིང་རེད།།
84



འ གེབ་ཤིང་བྱ་རྒོད་གཤོག་སྒྲོ་རེད།།
འགེབ་རྡོ་མུ་ཏིག་ཕྲ་མོ་རེད།1
མཆོད །
ཁང་མཁར་ནང་མ་འདི་ཡི་ཡར་སྒོ་ན།།
གསེར་གྱི་གོ་ར་ཡར་ལ་འཁྱིལ།།
དངུལ་གྱི་གོ་ར་མར་ལ་འཁྱིལ།།
ཟངས་ཀྱི་གོ་ར་གཡོན་ལ་འཁྱིལ།།
ཡར་འཁྱིལ་གཡོན་འཁྱིལ་དུང་འཁྱིལ་འདྲ།།
དུང་འཁྱིལ་རྩེ་མོའི་ཡར་ཁ་ན།།
ཐབ་ཟངས་མེར་རེ་འཛུགས་ས་ཡོད།།
ཟས་ཁ་ཞག་ཅན་ནི་བསྐོལ་ས་རེད།།
མ་སྲུ་ལག་རྩལ་ཅན་གྱི་བཞུགས་སའི་གོང༌།།
ཕ་ཁུ་བསོད་ནམས་ཅན་གྱིས་མཆོད་ཁ་འཕེན་ས་རེད།།
མཆོད།
གྲོ་ཡི་སོན་བཟང་གྲོ་གཡང་ཤོག །
ནས་ལ་སྙེ་བཟང་ཐོགས་པར་ཤོག །
སྲན་ལ་འབྲས་བཟང་འབྱུང་བར་ཤོག །
གྲོ་འབྲུ་དེ་ཕོ་འདྲ་བོར་གྲོ་གཡང་ཤོག །
ནས་འབྲུ་ཕུག་རོན་འདྲ་ བོར་ནས་གཡང་ཤོག །
སྲན་འབྲུ་རི་བོང་འདྲ་བོར་སྲན་གཡང་ཤོག །
s



གྲོ་ནས་སྲན་གསུམ་ལ་སོགས་འབྲུ་རིགས་རྣམས།།
ལོ་ལེགས་འབྱུང་བའི་སྨོན་ལམ་འུ་ཚང་ཡོད།།
མཆོད། །
བཏབ་ན་ས་ནག་རླངས་དཀར་རེད།།
སྐྱེས་ན་སྡོང་བུ་ཆ་བ་རེད།།
བརྔོས་ན་ཡོས་ཆུང་ཁྲ་མོ་རེད།།
འཐག་ན་རྩམ་པ་གངས་དཀར་རེད།།
བཙོས་ན་བདུད་རྩི་ཆང་བཅུད་རེད།།
བདུད་རྩི་ཆང་ནི་མངར་རྩི་ལྡན།།
མངར་བའི་སྦྲང་རྩི་ཤིང་མངར་འདྲ།།
བདུད་རྩི་ཆང་ནི་ཁ་རྩི་ལྡན།།
ཁ་ལས་རག་ཁུ་འཕྱུར་ཤག་ཡིན།།
མཆོད །
འདི་གང་ཡིན་བླ་མས་གསོལ་ན་སྐུ་ལ་ཕན།།
ཕ་ཨ་ཁུས་བཞེས་ན་གཏ མ་ལ་བཟང་།།
ཕྱིའི་མགྲོན་པོས་བཏུང་ན་དཔའ་ལ་བཟང་།།
མ་སྲུ་མོས་བ ཏུང་ན་ངལ་དུབ་སེལ།།
མཆོད་
ཁ་བཞག་ས་ཁ་ལས་དགེ་དགོས།།
ལག་བཞག་ས་མེ་ཏོག་བཞད་དགོས།།



རྐང་བ་གང་སྤོས་གཡུང་དྲུང་འཁྱིལ་དགོས།
ཕ་ཁུ་ཚེ་སྲོག་རིང་དགོས།།
བུ་ཕྲུག་འདབ་ལག་རྒྱས་དགོས།།
ལོ་འཁོར་ཟླ་བ་བཅུ་གཉིས།
ཞག་མ་སུམ་བརྒྱ་དྲུག་ཅུ།
ལུས་ལ་ན་ཚ་མ་འབྱུང་།།
ཕྱུགས་ལ་གྱོང་གུད་མ་རྒྱག །
སེམས་ལ་བར་ཆད་མ་རྒྱུགས།།
ཁ་ལས་དགེ་བར་གྱུར་ཅིག །
རླུང་རྟ་མཐོ་བར་གྱུར་ཅིག །
དབང་ཐང་འཕེལ་བར་གྱུར་ཅིག །
མཆོད། མཆོད། མཆོད། ། །།
（གཉན་ཕྱུག་གིས་བསྡུས་པ《མཚོ་སྔོན་མང་ཚོགས་སྒྱུ་རྩལ》
94ལོའི་དེབ1 བོ་ལས་བདམས།）



བརྒྱད་པ།
ཁྱིམ་གྱི་ཆགས་རབས་པད་འདབ་གྲོལ་བ།
༄༅། །ཡ—འུ་ཚང་གི་ཆགས་རབས་ལོ་རྒྱུས་མདོར་བསྡུས་
རེ་བཤད་ན།།
གདུགས་འདྲ་བའི་དགུང་འཁོར་ལོ་རྩིབས་བརྒྱད།།
གདན་འདྲ་བའི་ས་པདྨ་འདབ་བརྒྱུད།།
བཀྲ་ཤིས་རྟགས་བརྒྱད་ བར་ན་ཚང་གི 1
རྒྱབ་རི་རྒྱལ་བོ་བཞུགས་འདྲ་ཟེར་ར།།
མདུན་རི་རིན་ཆེན་སྤུངས་འདྲ་ཟེར་ར།།
གཡས་རི་གླང་ཆེན་འགྱིངས་འདྲ་ཟེར་ར།།
གཡོན་རི་སྟག་མོ་ངར་འདྲ་ཟེར་ར།།
ཁང་རྒྱབ་རྒྱབ་རིའི་བྲག་ལ་གཏ ད]1
མི་སྲོག་བྲག་གི་སྲ་ཡིན་ཟེར་ར།།
ཁྱིམ་སྒོ་མདུན་རིའི་ནགས་ལ་བསྐོར་བ།།
མ་འབྲི་རྒོད་གསུམ་འཕེལ་ཁ་དར་གི 1
རྒྱ་སྒོ་ཐང་གི་ཆུ་བོར་བསྐོར་བ།[
བུ་རྟ་རྩལ་དང་ལྡེམ་ལག་ལྡན་གི །
88



སྟེ
ན
རྒྱབ་རིའི་གཡུ་འབྲུག་ཡར་འགྲོ་བསྟེན པ།།
རྒས་པོ་ཚེ་ཐག་རིང་གི་ཟེར་ར།།
གཞོན་གྱི་སྙན་གྲགས་ རྒྱས་གི་ཟེར་ར།། ་
གཡས་རི་གླང་ཆེན་འགྱིངས་འདྲ་མཐོ་ནོ།།
ཁྱེད་ཀའི་ཕ་མགོ་མཐོ་བའི་རྟགས་རེད།།
གཡོན་རི་སྟག་མོ་ངར་འདྲ་དམའ་ནོ།།
མ་སུ་བརྩི་འཇོག་ཆེ་བའི་རྟགས་རེད།།
མདུན་རི་རིན་ཆེན་སྤུངས་འདྲ་ཡིན་ནོ།།
རྒྱུ་ནོམ་འཛད་མཐའ་མེད་པའི་རྟགས་རེད།།
ཆུ་རྒྱུན་གཡུ་འབྲུག་མ་བུ་ཁ་སྤྲོད།།
འུ་ཚང་རི གས་རྒྱུད་འཕེལ་བའི་རྟགས་རེད།།
གཡས་ཀྱི་ཆུ་བོ་གཡོན་དུ་བབས་ནོ།།
ཕ་ཚ་བུ་གསུམ་ཕོ་རྒྱུད་དར་ར།།
གཡོན་གྱི་ཆུ་བོ་གཡས་སུ་བབས་ནོ།།
མ་འབྲི་རྒོད་གསུམ་མོ་རྒྱུད་འཕེལ་གི །
ཐུར་དུ་ཆས་འདྲའི་ཕ་བོཇ་ཡོད་ནོ།།
སྒོ་ཁྱི་སྟག་གཟིག་དར་བའི་རྟགས་རེད།།
ཀ་བཞི་གདུང་བརྒྱད་ཕྱོགས་ ཀྱི་སྲུང་བཞི།།
ས་ཡི་དགེ་བཅུ་ཚང་བ་ཟེར་ནས།།
བླ་མ་རྟོགས་པ་ཅན་གྱིས་རབ་གནས་བྱས།།
89



དགེ་སློང་འདུལ་ཁྲིམས་ཅན་གྱིས་ས་དགྲ་བཏུལ།།
སྔགས་པ་དར་ནག་ཅན་གྱིས་ས་བདག་མཆོད།།
གཞལ་ཡས་ཁང་གི་མ་དཔེ་བྱས།།
བཙན་པོ་སྟག་གི་ལོ་ནས་ས་སྟིང་བརྐོས།།
ཞི་བ་ཡོས་བུའི་ལོ་ནས་དམའ་སར་བསྟོད།།
ནག་པ་ཟླ་བའི་སྣར་མའི་ཉི་མར།།
བརྟན་པོ་གླང་གི་ལོ་ནས་རྩིག་ཅིང་བཞག །
མགྱོགས་པ་རྟ་ཡི་ལོ་ནས་ལས་འགོ་བརྩམས།།
གཉན་རྡོ་སྨུག་པོས་རྡོ་རྟིང་བཞག །
བཙན་རྡོ་དམར་བོས་རྨང་གཞི་བརྩིགས།།
ལྷ་རྡོ་དཀར་བོས་རྡོ་ཁོག་བརྒྱབ།།
ཀླུ་རྡོ་སྔོན་པོས་ཆུ་རག་བརྒྱབ།།
རིན་ཆེན་ས་ཡིས་ཁ་རྒྱུན་བརྡུངས།།
ཚད་ན་ཀུན་གྱིས་རན་གི་ཟེར།།
བལྟས་ན་ཀུན་གྱིས་ཡག་གི་ཟེར།།
ཀ་རྡོ་གོར་མོ་གཡུ་རྡོ་བཞག །
ཀ་བ་ཀླུ་ཤིང་ཐང་མོས་བྱས།།
གདུང་མ་གཉན་ཤིང་དམར་བོས་བྱས།།
གསོམ་དཀར་ལྷ་ཤིང་ནང་ཚགས་བརྒྱ པ།།
རིན་ཆེན་ཤེལ་གྱི་དྲ་མིག་བརྒྱ ན།1



ཤིང་བཟོའི་བསམ་ནག་མི་གནོད་རྒྱུ།
ཤོག་ཤིང་དུང་འདྲའི་བན་ཤིང་བརྒྱབ།།
གཡུ་ཤུག་སྔོན་པོའི་ལྟག་སོ་བཀབ།།
ཤ་དང་ཀོ་རེའི་སྡེར་སྐལ་སྒྲིག་འདྲ།།
ཟས་དང་ཟ་མ་མང་གི་རྟགས་རེད།།
སྤེན་སུར་ག ཉིས་ཀྱི་ས་སྟན་བཀབ་པ།།
ཟ་མ་རྒྱུ་ཐུག་ཐབ་ལ་བཏ བ་འདྲ།།
རྒྱ་ཟས་བོད་ཟས་མང་བའི་རྟགས་རེད།།
ས་ཕྱེ་དཀར་བོ་ཀླད་ལ་བླུགས་པ། །
ས་དཀར་ཞོ་ཁ་ཆགས་འདྲ་ཡིན།།
ཞོ་དང་འོ་མ་མང་བའི་རྟགས་རེད། །
ཝ་མཆུ་ཐམས་ཅད་ནང་ལ་བསྐོར་བ།།
ཕྱི་ཡོང་སྒོ་ཐམས་ཅད་ནང་ལ་བསྐོར་བ།
ཤིང་སྣེ་ཟུར་སྣེ་ཕྱི་རུ་བསྐོར་བ།།
གྱོད་སྣ་ཁ་མཆུ་ཕྱི་རུ་བསྐོར་བ་ཟེར་རྒྱུ་ཞིག་རེད།།
དང་བོ་ཕུགས་ཀྱི་སྲུང་མ་བརྩིགས།། །།
ཐབ་ཀ་རི གས་གསུམ་མགོན་པོ་ལས།།
ཟངས་ང་བཀྲ་ཤིས་རྟགས་བརྒྱད་བཙུགས།།
ཐོམ་བུ་རིན་ཆེན་ཟངས་ཀྱིས་གྲུབ།།
དྭངས་བསིལ་ཆབ་བཟང་བ ཅུས་ན་ཡག །
91



རིན་ཆེན་གསེར་གྱི་ཟོ་འདི་ལ།།
ཆུ་མིག་ཆུ་མགོ་ཁུར་ན་ཡག །
དཀར་ཡོལ་རི་མོ་ཚོན་གྱིས་བརྒྱན།།
ཇ་རེམ་བུམ་པས་ཐབ་ཀ་བརྒྱན།།
ཡ་རུ་གྲུ་བཞི་སྒམ་གྱིས་བཀང་།།
འབྲུ་རིགས་སྣ་ལྔས་སྒམ་ཁ་བཀང་།།
དོ་མགོར་ཕྲུག་ནག་མཐེབ་བརྒྱུ་བརྩིགས།།
དོ་དཀྱིལ་ཨ་འཇམ་ཚ་རུ་བརྩིགས།།
དོ་འ དབས་མ་མོའི་དྲུག་སློག་བརྩིགས།།
ཕུགས་ཀྱི་ལྷ་ཁང་རྟེན་གསུམ་བཞུགས།།
གཡས་ན་མཛོད་ཁང་གཡོན་ན་བང་ཁང་།།
ཟས་དང་ཟ་མ་གཡས་སུ་བཞག །
རྒྱུ་དང་ནོམ་པ་གཡོན་དུ་བཞག །
ལྷ་ཁྱི མ་དཀར་བོའི་ཡ་རུ་འདི་ན།།
འཇའ་ཚོན་སྣ་ལྔའི་ཕྲུག་གདན་སྟེང་ན།།
ལས་དོད་པ་ཅན་གྱི་ཕ་ལོ་བསྡད།།
སྤྲིན་དཀར་བོ་འདྲ་བའི་བལ་གདན་སྟེང་ན།།
ཟས་ཞིམ་མངར་ཅན་གྱི་མ་ལོ་བསྡད།།
སྤུ་གྲ་རིགས་མཛེས་པའི་པགས་གདན་སྟེང་ན།།
རྩལ་ལྡེམ་ལག་ཅན་གྱི་བུ་ལོ་བསྡད།།



ཐབ་ཀ་རིགས་གསུམ་མགོན་པོའི་རྩ་ན།།
ལག་ལས་ཀ་ཅན་གྱི་མནའོ་མ་བསྡད།།
ཚོ་ཚ་རིགས་ བར་མ་ བར་ནས་བསྡད།།
ལྷ་ཁྱིམ་དཀར་བོ་ལ་ལྷ་གནས།།
ནོར་ཁྱིམ་སྨུག་པོ་ལ་གཡང་ཆགས།།
ཟས་དང་ཟ་མ་ལ་བཅུད་འཁྱིལ།།
རྟ་ར་སེར་བོ་གཡས་སུ་བསྐྱིལ།།
རྐྱེའུ་དང་རྒྱ་མོས་རྟ་ར་བཀང་།།
ནོར་ར་སྨུག་པོ་གཡོན་དུ་བསྐྱིལ།། །
འབྲི་དང་ཐུལ་མས་ནོར་ར་བཀང༌།།
ལུག་ར་དཀར་བོ་མདུན་དུ་བསྐྱིལ།།
ལུག་དང་འཚེར་མོས་ལུག་ར་བཀང་།།
སྒོ་ལྷས་སྟག་ཁྱི་གཟིག་ཁྱི་བཏ གས།།
ཡ་རུ་ཁྲ་རིང་བོའུ་ཡིས་བརྒྱན།།
མ་རུ་ཤུག་དམར་ཟེའུ་ཡིས་བརྒྱན།།
བྲེས་ཁ་རྟ་ཡིས་བརྒྱན།།
རྒས་པ་ཚེ་ཐག་རིང་།།
གཞོན་པ་འདབ་ལག་རྒྱས།།
སྡུག་གི་མུན་པ་སེལ།།
སྐྱིད་ལ་ཕུན་སུམ་ཚོགས་པའི་ཁྱིམ་འདིའི།།
3



ལོ་རྒྱུས་རྣམ་ གསུམ་དེ་འདྲ་ཞིག་ཡིན་ནོ། ། ། །
（རྟ་མགྲིན་ཚེ་རིང་གིས་བསྡུས་པ《ཟླ་ཟེར》ལས་བདམས། ）



རྟ་བཤད་ཀྱི་ཚུལ་དང་དགོས་པ།
གནའ་མིའི་ངག་རྒྱུན་དུ། ཅང་ཤེས་རྟ་ཕོ་འཆང་བ་
ལ། །བཤད་པའི་ཚུལ་དང་མ་འདས་དགོས། །ཟེར་བ་ལྟར་
རྟ་ལ་གཟུགས་དབྱིབས་མཚན་མ་དག་དཔྱོད་པའི་ཚུལ་ཅི་ལྟ་བུ་་
ཡོད་པ་ནི། རྟ་བཤད་ཀྱི་ཤེས་བྱ་དག་ལས་ཤེས་པར་བྱ་དགོས་
ལ། གནའ་མིའི་གོམས་སྲོལ་གྱི་དབང་དུ་བྱས་ན། བཤད་
པའི་དུས་ཀྱང་ངེས་པར་དུ་ཡོད་པ་ཡིན་དེ། དང་ བོ་རྟ་ཉོ་
བདག་གི་ཆ་རྐྱེན་རྩོལ་སྒྲུབ་གྲུབ་རྗེས། རང་གི་སྲོག་ལུས་དབང་
ཐང་སོགས་ ཀྱང་བསྟུན་པའི་རྟ་དཀར་བོ། སེར་སེར། སྔོན་
པོ། ནག་པོ། དམར་བོ་གང་ཡིན་པ་ཞིག་ལ་དམིགས་འདུན་
ཡོད་པ་གཞིར་བྱས། དཔེར་ན། དུས་སྟོན་སོ་སོའི་རྟ་རྒྱུག་ཆེ་
ཆུང་དང་། ལྷ་བསང་བསྐོར་བ། མགྲོན་པོ་ཆིབས་བསུ།
བག་གསར་ལེན་པའི་དུས་ལྟ་བུའི་ཡུལ་གྱི་ཁྲོ མ་འཚོགས་གང་་་་་
ཡིན་གྱི་སྐབས་སུ། རྟ་བཤད་མཁས་པའི་མི་སུ་ཡིན་པ་དེ་
གདན་འདྲེན་བྱེད་ཅིང་། ཁ་བཏགས་དང་རྟའི་སྲབ་མདའ་
ཕྱག་ཏུ་ཕུལ་ནས་རྟ་བ ཤད་དགོས་པའི་སྙན་གསན་ཕུལ་། དེར་
f



རྟ་བཤད་མཁན་གྱིས་སྲབ་མདའ་ཁ་བཏ གས་ཕྱག་ཏུ་གསོལ་་་་་
ནས་བཤད་པ་བྱས་རྗེས་རྟ་ལ་ཕྱག་དར་འདོགས་ཤིང་། ཤིས་
བརྗོད་སྨོན་ཚིག་བཅས་སྲབ་མདའ་བདག་པོར་གཏད་དོ། །
དེ་ལྟར་རྟ་བཤད་དོན་ཐོག་ཏུ་ཁེལ་ཅིང་དེར་ཡོད་ཐམས་ཅད་་་་་
ཀྱིས་ཡིད་ཚིམ་པའི་ཁ་གཡང་བརྗོད་དེ། མི་རྟ་ག ཉིས་ཀྱི་རླུང་
རྟ་གསོ་བ་ཡིན་པས། ད་གཟོད་རྟ་གཡང་འཕེལ། རྟས་མགྱོགས་
དར་གྱི་རྒྱལ་ཁ་ཐོབ་པ་སོགས་ཀྱི་དགོས་ཆེད་ཡོད་པས་སྔོན་ནས་
ད་ལྟའི་བར་སྲོལ་འདི་དར་བར་བཤད་དོ། །
96



དགུ་བ།
རྟ་བཤད་ཁྱུང་ཆེན་གཤོག་ཐོགས།
༄༅། །ཡག་ཀི་ཀི་ཀི་ལ་བསྭོ་བསྭོ་བསྭོ།།
ཀི་དང་བོ་སྟེང་མ་ལྷ་ནས་འདེབས།།
ལྷ་ཚངས་པ་དཀར་བོའི་མདུན་ནས་འདེབས།
ཀི་གཉིས་པ་བར་མ་གཉན་ནས་འདེབས།།
གཉན་སྐུ་ལྷ་གེར་འཚོའི་མདུན་ནས་འདེ བས།།
ཀི་ཐ་མ་འོག་མ་ཀླུ་ནས་འདེབས།།
ཀླུ་གཙུག་ན་རིན་ཆེན་མདུན་ནས་འདེབས།།
ཀི་གསུམ་འདེབས་ལ་དགོས་པ་ཡོད།
ཁམས་གསུམ་དབང་དུ་སྡུད་བྱེད་ཡིན།།
སྲིད་གསུམ་ཟིལ་གྱིས་གནོན་བྱེད་ཡིན།།
ངག་གི་སྒོ་མོ་འབྱེད་བྱེད་ཡིན།།
དཀར་ཕྱོགས་ངོ་སོ་བསྟོད་བྱེད་ཡིན།།
ནག་ཕྱོགས་ཆམ་ལ་འབེབས་བྱེད་ཡིན།།
རྟ་མཁན་གཏ མ་གྱི་ དང་བོ་ཡིན།།
བསྭོ་དང་བོ་རི་རབ་རྩེ་ནས་སྒྲོག །



ལྷ་རྒྱལ་ཆེན་སྡེ་ བཞིའི་ཁྱིམ་ནས་སྒྲོག །
བསྭོ་ག ཉིས་པ་རི་ཐང་མཚམས་ནས་སྒྲོག །
བཙན་རོལ་བ་བདུན་གྱི་མདུན་ནས་སྒྲོག །
བསྭཱ་ཐ་མ་རྒྱ་མཚོའི་འགྲམ་ནས་སྒྲོག །
བྱ་ཤང་ཤང་སྒོ་ངའི་འགྲམ་ནས་སྒྲོག །
བསྭོ་ གསུམ་པ་སྒྲོག་ལ་དགོས་པ་ཡོད།།
ནད་གདོན་བར་ཆད་ཞི་བའི་བསྔོ།།
ཚེ་བསོད་ལོངས་སྤྱོད་རྒྱས་པའི་བསྔོ།།
སྣང་སྲིད་དབང་དུ་སྡུད་པའི་བསྔོ།།
དགྲ་བགེགས་རྡུལ་དུ་རློག་པའི་བསྔོ།།
སྣང་བ་ཐབས་སུ་གོ་བའི་བསྔོ།།
སྟོང་བ་དབྱིངས་སུ་དག་པའི་བསྔོ།།
སྣང་སྟོང་ཐ་མི་དད་པའི་བསོ། །
རྟ་མཁན་རིག་པ་རང་ཤར་བསྔོ།།
གང་ཤར་དཔེ་རུ་ཤེས་པའི་ བསྔོ། །
དཔེ་དང་དོན་ག ཉིས་སྦྱོར་བའི་བསྔོ།།
དེ་རིང་གནམ་ལ་སྐར་མ་བཟང་།།
རྒྱལ་དང་ཕུར་བུའི་འགྲུབ་སྦྱོར་བཟང་།།
དེ་རིང་ས་ལ་དུས་ཚོད་བཟང་།།
དུང་དཀར་ལེགས་པ་བརྒྱད་འཛོམས་བཟང་།།
98



མཁའ་ལ་ཉི་མ་ཤར་བས་བཟང་།།
ཉི་འོད་ཕྱོགས་ བཅུར་འཕྲོས་པས་བཟང་།།
ས་ལ་རྩི་བཅུད་རྒྱས་པས་བཟང་།།
འབྲུ་དྲུག་སྙེ་མ་དུད་པས་བཟང་།།
ར་བ་ཕྱུགས་ཀྱིས་གང་བས་བཟང་།།
གཡང་གི་མཚོ་མོ་འཁྱིལ་བས་བཟང་།།
བཟང་བོ་དགུ་འཛོམས་ཀྱི་ཉི་མ་ལ།།
ང་རྟ་མཁན་གྱིས་གང་ཤར་གླུ་ཞིག་ལེན།།
ང་རྟ་མཁན་གྱིས་གང་སྣང་དཔེ་ཞིག་འཇོག །
ང་རྟ་མཁན་གྱིས་གང་དྲན་ཚིག་ཅིག་བཤད།།
ང་རྟ་མཁན་དང་བོ་ལྷ་ནས་ཡོང་།།
ལྷ་ཚངས་པ་དཀར་བོའི་མདུན་ནས་ཡོང་།།
ལྷ་རྟ་ངང་བ་ཆིབས་ནས་ཡོང་།།
བསེར་མ་རླུང་དང་འགྲན་ནས་ཡོང་།།
ང་རྟ་མཁན་བར་མ་གཉན་ནས་ཡོང་།།
གཉན་ཐང་ལྷ་འབར་བའི་མདུན་ནས་ཡོང་།།
གཉན་རྟ་གྲོ་བོ་ཆིབས་ནས་ཡོང་།།
བྱ་རྒྱལ་ཁྱུང་དང་འགྲན་ནས་ཡོང་།།
ང་རྟ་མཁན་འོག་མ་ཀླུ་ནས་ཡོང་།།
ཀླུ་མ་དྲོས་རྒྱལ་བོའི་མདུན་ནས་ཡོང་།།



ཀླུ་རྟ་སྔོན་མོ་ཆིབས་ནས་ཡོང་།
ཤང་ཤང་དཀར་མོ་འགྲན་ནས་ཡོང་།།
ང་རྟ་མཁན་རྒྱ་གར་ཡུལ་ནས་ཡོང་།།
རྟ་དཀར་དཀར་སྟོང་ལ་དཔྱད་པ་བཏང༌ II
ང་རྟ་མཁན་རྒྱ་ནག་ཡུལ་ནས་ཡོང་།།
རྟ་ནག་ནག་སྟོང་ལ་དཔྱད་པ་བྱས།།
ང་རྟ་མཁན་ཧོར་གྱི་ཡུལ་ནས་ཡོང་།།
རྟ་བྲ་བ་སྟོང་ལ་དཔྱད་པ་བཏང་།།
ང་རྟ་མཁན་གེ་སར་ཡུལ་ནས་ཡོང་།
རྟ་ཁྲ་ཁྲ་སྟོང་ལ་དཔྱད་པ་བྱས།།
ང་རྟ་མཁན་ཅོག་རའི་ཡུལ་ནས་ཡོང་།།
རྟ་ཁམ་ཁམ་སྟོང་ལ་དཔྱད་པ་བྱས།།
ང་རྟ་མཁན་ལི་ཁྲིའི་ཡུལ་ནས་ཡོང་།།
རྟ་སྨུག་སྨུག་སྟོང་ལ་དཔྱད་པ་བྱས།།
ང་རྟ་མཁན་ཞང་ཞུང་ཡུལ་ནས་ཡོང་།།
རྟ་མོག་མོག་སྟོང་ལ་དཔྱད་པ་བྱས།།
ང་རྟ་མཁན་འ་ཞའི་ཡུལ་ནས་ཡོང་།།
རྟ་རྐྱང་ནག་སྟོང་ལ་དཔྱད་པ་བྱས།།
ང་རྟ་མཁན་འཇང་གི་ཡུལ་ནས་ཡོང་།།
རྟ་རག་དཀར་སྟོང་ལ་དཔྱད་པ་བྱས།།
1s



ང་རྟ་མཁན་མ་སོང་ས་ཞིག་མེད།།
ང་རྟ་མཁན་མ་བསྡད་ས་ཞིག་མེད།།
དེ་རིང་པུར་རྒྱལ་བོད་ལ་སླེབས།
བོད་ཀྱི་ཁྲ་མོ་གླིང་ལ་སླེབས།།
གླིང་གི་སྐྱ་ལོ་ཚང་ལ་སླེབས།།
མར་ཁུའི་རྒྱུ་མཚོའི་འགྲམ་ལ་སླེབས།
རྟ་ཁྱུ་དཀར་ནག་ཁྲ་གསུམ་ལས།།
དགུ་བརྒྱ་དགུ་བཅུ་གོ་གཅིག་འདུག །
འདོ་བ་དགུ་བརྒྱ་ར་ཆེན་སོགས།།
གྱི་ལིང་བྱེ་བ་ཕྲག་བརྒྱ་དེ།།
རེ་རེའི་མཚན་ཉིད་བཤད་དཀའ་གི །
བཤད་ན་ཉན་པོས་ཤེས་དཀའ་གི །
ཤེས་རུང་སེམས་ལ་འཛིན་དཀའ་གི །
ངས་མདོ་རུ་འདུས་པའི་ཚིག་གསུམ་ བ ཤད།།
རྩེ་མོ་ཚང་གི་ཚིག་གསུམ་བཤད།།
རྟ་རབས་ སྟག་དང་སེང་གེ་འདྲ།།
རྟ་འབྲིང་ཤ་བ་གླ་བ་འདྲ།།
རྟ་ངན་ཁྱི་དང་གྲུམ་པ་འདྲ།།
རྟ་ཐ་མ་ཨ་ལོ་རྒྱུས་ལོ་འདྲ།།
རྟ་མཆོག་རིགས་ལ་དབྱེ་བ་མང་།།
101



གནམ་རྟ་གྱི་ལིང་ཁྱུང་དང་འདྲ།།
ཁྱུང་ཆེན་མཁའ་ལ་སྐྱོད་དང་འདྲ།།
མཐོ་དང་མཐོ་གི་གདེང་ཞིག་ཡོད།།
ས་རྟ་གྱི་ལིང་སྤྱང་དང་འདྲ། །
སྤྱང་མོས་རི་རྩིབ་སྙེག་དང་འདྲ།།
རྒྱུག་དང་བརྒྱུག་གི་གདེང་ཞིག་ཡོད།།
མེ་རྟ་གྱི་ལིང་འཕར་བ་འདྲ།།
འཕ ར་བ་ནགས་ནས་མཆོང་བ་འདྲ།།
གྱེན་དང་ཐུར་ལ་གདེང་ཞིག་ཡོད།།
རླུང་རྟ་གྱི་ལིང་སྤྲིན་དང་འདྲ།།
སྤྲིན་དཀར་གནམ་འཕང་བསྙེགས་ དང་འདྲ།།
སྐྱོད་དང་བསྐྱོད་གི་གདེང་ཞིག་ཡོད།།
ཆུ་རྟ་གྱི་ལིང་ཉ་མོ་འདྲ།།
ཉ་མོ་མཚོ་ལ་འཁྱུགས་ དང་འདྲ།།
འཁྱུག་དང་འཁྱུགས་གི་གདེང་ཞིག་ཡོད།།
རྟ་རབ་ཅིག་གི་མགོ་བོ་ལ།།
སྲོག་ཆགས་བདུན་གྱི་ གཟུགས་ བརྙན་ཚང་།།
རྣ་རྩེ་བདུད་ཀྱི་སོ་བ་འདྲ།།
རྣ་བུག་ཇག་པའི་སྐུང་ལུང་འདྲ།།
ཐོད་པ་མཚན་ལྡན་ཀ་པ་ལ།།
102



ཇོག་མ་ལྷོ་སྤྲིན་ཕྱུག་མོ་འདྲ།།
མིག་གཉིས་ཐོ་རངས་སྐར་ཆེན་འདྲ།།
སྦལ་བ་རྒྱུ་བོའི་མིག་སྒམ་ལ།།
ཨ་བྲ་སྐྱ་མོའི་མིག་རྡོ་དགོས།།
གདོང་བ་མར་དཀར་ཊ་རུ་ལ།།
སྣ་བུག་གསེར་གྱི་བུ་ག་དགོས།།
སྣ་སྒོ་ཟངས་ཀྱི་རག་དུང་ལ།།
ཡ་མཆུ་པོ་ཏི་བརྩིགས་འདྲ་དགོས།།
དུང་སོ་ག་འུ་ཁ་སྦྱོར་ལ།།
གཡང་དཀར་བསྟར་ལ་བསྒྲིགས་འདྲ་དགོས།།
མ་ནེ་ལོགས་ནས་བཏ གས་འདྲ་ལ།།
ལྕེ་དམར་ཆུང་དར་དམར་དྲིལ་འདྲ་དགོས།།
མིད་པ་བྱང་ཆུབ་འ གྲིམ་ལམ་ལ།།
འགྲམ་པ་གཡུ་འབྲུག་འཁྱིལ་འདྲ་དགོས།།
བྲང་ཡར་ལྷ་སྒོ་ཕྱེ་འདྲ་ལ།
སོག་པ་མཛོ་རྒན་ཤ་ཤོར་དགོས།།
དཔུང་བ་ལུག་ཐོང་བཀྱིགས་འདྲ་དགོས།།
རྩིབ་ཆེན་གུར་ཆེན་ཕུབ་འདྲ་ལ།།
རྩིབ་ཆུང་གུར་ཆུང་ཕུབ་འདྲ་དགོས།།
སྒལ་བ་ཉ་མོའི་རྒྱབ་འདྲ་དགོས།།
103



སུག་བཞི་ཀ་ བ ཞི་བཙུགས་འདྲ་ ད་གོས།།
སྐྱིད་པ་རྒྱ་ཟོར་བཀུག་འདྲ་དགོས།།
རྨིག་པ་ལྕགས་འཁོར་སྒོར་འདྲ་དགོས།།
མཚོས་སྤེན་ཅ་ལ་བསྟར་འདྲ་དགོས།
གྲ་ཁ་ཤ་བའི་སྤུ་ཆུང་དགོས།།
རྔ་མ་རྡོ་ཐོག་ཆུ་ཕྱར་དགོས།
རྔ་ལྟག་མུ་ཏིག་བསྟར་འདྲ་དགོས།།
རྔ་སྣེ་མེ་ཏོག་འཐོར་འདྲ་དགོས།།
གངས་རིའི་རྩེ་ལ་རྒྱུག་དུས་སུ།།
གངས་སེང་དཀར་མོའི་རྩལ་ཞིག་དགོས།།
བྲག་དམར་རྩེ་ལ་རྒྱུག་དུས་སུ།།
ཐང་དཀར་རྒོད་ཀྱི་རྩལ་ཞིག་དགོས།།
ཁྲ་ཡག་རྫ་ལ་རྒྱུག་དུས་སུ།།
བྲེ་སེར་འབྲོང་གི་རྩལ་ཞིག་དགོས།།
ཙན་དན་ནགས་ལ་རྒྱུག་དུས་སུ།།
དམར་ཡག་སྟག་གི་རྩལ་ཞིག་དགོས།།
སེར་ཡག་སྤང་ལ་རྒྱུག་དུས་སུ།།
ཕོ་ཆེན་ ཤ་བའི་རྩལ་ཞིག་དགོས།།
ན་དམར་གཞུང་ལ་རྒྱུག་དུས་སུ།།
ཁ་དཀར་རྐྱང་གི་རྩལ་ཞིག་དགོས།།
104



ཆུ་བོའི་གཞུང་ལ་རྒྱུག་དུས་སུ།།
གསེར་མིག་ཉ་མོའི་རྩལ་ཞིག་དགོས།།
མགྱོགས་པའི་སྤུ་རིགས་བཅོ་བརྒྱད་ཡོད།།
དཀར་བོ་ཐང་དཀར་རྒོད་ཀྱི་སྤུ།l
སྨུག་པོ་བྱ་རྒྱལ་ཁྱུང་གི་སྤུ།1
ནག་པོ་བདུད་བྱ་རོག་པོའི་སྤུl
ཁྲ་བོ་ཆུ་ནང་འདོ་བའི་སྤུ།།
སེར་བོ་ངང་བ་རྒྱལ་བོའི་སྤུ།།
ཁམ་ཁམ་སྤུ་དང་བྲ་བྲའི་སྤུ།
རྐྱང་དཀར་རྐྱང་ནག་རྐྱང་སེར་སྤུ།།
གྲོ་དཀར་གྲོ་དམར་གྲོ་སྨུག་སྤུ།།
ནགས་ཕུར་སྔོ་སྐྱ་སྔོ་ནག་སོགས།།
མགྱོགས་པའི་སྤུ་རིགས་གྲངས་མེད་ཡོད།།
མདོར་ན་འདོ་བའི་ཡག་བཞུན་དེ་།1
ཁྲ་བྲང་ཁྱུང་རྐེ་ཡུ་མོ་མགོ༎
སྟོད་ཀྱི་ཡག་གསུམ་དེ་ན་ཡོད།
བ་རྔ་ཀ་སྐྱིད་སྐོར་བོ་དྲུག །
སྨད་ཀྱི་ཡག་གསུམ་དེ་ན་ཡོད།l
ཤ་སྤུ་གླང་གྲོད་ཉ་མོ་རྒྱུ བ
སྐེད་ཀྱི་ཡག་གསུམ་དེ་ན་ཡོད།།
105



ངང་སེར་གསེར་གྱི་གཤོག་པ་ཅན།།
ལྷ་དང་བླ་མའི་ཆིབས་པ་ཡིན །། .
ཆིབས་ན་ཆོས་བསོད་དགུང་ལས་མཐོ།།
བྲ་ནག་རླུང་གི་སྤུ་གྲི་ཅན།།
གོང་ཆེན་དཔོན་པོའི་ཆིབས་པ་ཡིན།།
ཆིབས་ན་ཁེབ་རྒྱ་མཁའ་ལྟར་ཡངས།།
སྔོ་ནག་ཁུ་བྱུག་སྤུ་རིས་ཅན།།
སྟག་ཤར་གཞོན་ནུའི་རྩེད་རྟ་ཡིན།།
ཞོན་ན་མེ་ཏོག་རྨིག་པས་གཏོར།།
དཀར་དཀར་དུང་གི་སྒོ་ང་འདྲ།།
སྨན་ཤར་མཛེས་མའི་བག་རྟ་ཡིན །།
ཞོན་ན་གཡང་གི་སྒོ་མོ་འབྱེད།། -
གྲོ་གྲོ་གསུས་ཆེ་མཇུག་མ་རིང་།།
ས་མཁན་སྔགས་པའི་ཞོན་རྟ་ཡིན།།
ཞོན་ན་གང་བསམ་ས་མིག་ལོན།།
ཁམ་ཞུར་ཁྲག་གི་ཇོག་མ་ཅན།།
སྟོབས་ཆེན་དཔའ་བོའི་ཞོན་པ་ཡིན།།
ཞོན་ན་སྡང་དགྲ་ཟིལ་གྱིས་གནོན།།
སྨུག་གུ་གྲོ་ཞུར་རྔོག་མ་འཐུག །
ཕྱུག་པོ་སྟོང་གི་རྫི་རྟ་ཡིན།།
106



ཞོན་ན་་འ དོ་བ་སྟོང་ཁར་འབུད།
ཡིན་ པའི་ ཡིན་ལུགས་དེ་འདྲ་རེད།།
ད་དུང་ཤེས་དགོས་འདྲ་མ་ལ།།
སྐྱེས་བུ་རང་གི་བླ་རྟ་དེ། །
འབྱུང་ཁམས་རླུང་རྟའི་མདོག་དང་མཐུན།།
མ་དང་རང་མདོག་རབ་ཏུ་བཟང་།།
གྲོགས་ དང་བུ་མདོག་འབྲིང་དུ་བཤད།།
མི་མཐུན་དགྲ་མདོག་སྤང་བར་བྱ།།
དེ་བཞིན་ཉོ་བའི་ཉི་མ་དང༌།།
གཟའ་དང་རྒྱུ་སྐར་དུས་ཚོད་བཅས།།
ལེགས་ན་ལེགས་ཏེ་ཉེས་ན་ཉེས།།
ཉོས་ནས་ཡོང་བའི་ཕྱོགས་དང་གཅིག །
དང་བོ་འཛིན་པའི་ཕྱོགས་དང་གཉིས།།
སྒ་སྲབ་སྐོར་བའི་ཕྱོགས་ དང་གསུམ།།
ལམ་དུ་འཇུག་པའི་ཕྱོགས་ དང་བཞི།།
འདི་བཞིའི་བཟང་ངན་ཁྱད་པར་གྱིས།།
རྟ་དང་མི་གཉིས་འཕྲོད་པ་བརྟག །
འཁོར་ལོ་བསྒྱུར་བའི་ རྒྱལ་ བོ་ཡི།།
རྒྱལ་སྲིད་རིན་ཆེན་སྣ་བདུན་ལས།།
རྟ་མཆོ ས་རིན་ཆེན་ཞེས་སུ་གྲགས།།
107



རྟག་ཏུ་ཞི་དུལ་ལྡན་དང་གཅིག །
མཛེས་པའི་སྤུ་རིས་ལེགས་དང་གཉིས།།
སྤུ་འཁྱིལ་མཚན་མ་བཟང་དང་གསུམ།།
གཟུགས་ཀྱི་སྐྱེ་ཚུལ་ཡག་དང་བཞི།།
རྩྭ་ཆུའི་ངོམ་པ་སླ་དང་ལྔ།།
བདག་པོར་བརྩེ་འདུན་ཆེ་དང་དྲུག 1
ཕ་རོལ་ལག་ཏུ་མི་ཤོར་བདུན།1
རྫི་དང་རྣམ་རིག་བཟང་དང་བརྒྱད།།
འགྲོས་དང་གོམ་པ་ཡོད་དང་དགུ།།
གང་བསམ་སྐད་ཅིག་བགྲོད་དང་བཅུ།།
བསམ་དོན་འགྲུབ་དང་བཅུ་གཅིག་དང་།།
གར་བཏང་ས་ནས་སྡོད་པ་དང་།
གར་བོས་ས་ནས་ཟིན་པ་སྟེ།
བཅུ་གསུམ་བཟང་གི་རྩེ་མོ་འཛོམས།།
དེ་དང་དེ་མཚུངས་འདོ་བ་རྟ།
སུ་དང་སུ་ལ་ཡོད་པ་དེ་འི།།
ཡིད་ལ་རེ་བ་ཀུན་གྲུབ་ནས།།
རྟག་ཏུ་སྐྱིད་པའི་ཉི་མ་ཤར།།
སེམས་ལ་བཟུང་ཞིག་སྙིང་གི་བུ།།
ཡིད་ལ་ཆོངས་ཤིག་འདོ་བའི་བདག །
108



ཀི་ཀི་བསྭོ་བསྭོ་ཆེའོ་ལྷ་རྒྱལ་ལོ། ། ། །
（ནོར་སྡེས་བསྒྲིགས་པ«མགོ་ལོག་དམངས་ཁྲོད་ཀྱི་གླུ་གཞས»
ལས་བདམས།）
109



བཅུ་བ།
རྟ་བཤད་ཚིག་བཞི་རླུ་ད་འགྲོས།
༄༅། །རྟ་རབ་ཅིག་གི་མགོ་བོ་ལ།།
སྲོག་ཆགས་བདུན་གྱི་མགོ་བོ་ཚང་།།
ཡ་མགལ་པོ་ཏི་བརྩིགས་འདྲ་ལ།།
མ་མགལ་ལོགས་ནས་བཏ གས་འདྲ་དགོས།།
སྦལ་བ་རྒྱུ་བོའི་མིག་སྒམ་ལ།།
ཨ་བྲ་སྐྱ་མོའི་མིག་འབྲས་དགོས།།
རྣ་རྩེ་བདུད་ཀྱི་སོ་བ་ལ།།
སྣ་ཁུང་ཇག་པ་སྐུང་ས་དགོས།།
སོག་པ་མཛོ་རྒན་ཤ་ཤོར་ལ།།
དཔུང་བ་ལུག་ཐོང་བཀྱིགས་འདྲ་དགོས།།
ལག་ངར་སྤྱང་མོ་འདུར་ཤེས་ལ།།
སྐེ་ཞེང་བེར་གྱི་ཕུ་རུང་དགོས།།
འབྲོང་རིས་ད་ཆེན་སྟེང་མ་ལ།།
ཚོང་བ་ཚིགས་མལ་བྱེད་ས་དགོས།།
མགོ་སྤྱི་གཙུག་རུས་པའི་མཆོད་རྟེན་ལ།།
110



ཤ་འབྲུ་རྡོག་ཙམ་ཞིག་མེད་ན་བཟང་།།
ཐོད་པའི་མེ་ལོང་སྟེང་མ་ལ།།
ནས་བྲེ་གང་ཉི་མར་བསྐུམ་ས་དགོས།།
སྟོད་ལྷུ་བཞིའི་འཐེན་ཐག་ཟེ་ན་ཡོད།།
ཟེ་ལབ་ཙེ་བཞིན་དུ་མཐོ་ན་བཟང་།།
སྨད་ལྷུ་བཞིའི་འཐེན་ཐག་ཞྭ་ན་ཡོད།།
ཞྭ་རྒྱ་ཟོར་ཙམ་ཞིག་བཀུག་ན་བཟང་།།
སྔོན་ནས་བལྟས་ན་ཧད་སེ་ཡོད།།
ཤ་ཡུ་མོས་ཁྱི་སྐད་ཉན་པ་འདྲ།།
ཟུར་ནས་བལྟས་ན་མེར་སེ་ཡོད།།
འབྲོང་བྲེ་སེར་རྫ་ནས་འགྱིངས་པ་འདྲ།།
རྒྱབ་ནས་བལྟས་ན་སྒུར་སེ་ཡོད།།
མགོ་སྒུར་ཏེ་རྒུམ་འབུ་འཐུ་བ་འདྲ།།
ལག་རྨིག་པ་ཕུ་ནུ་ནང་འཁོར་དེ།།
རི་ཆེན་པོའི་ངོས་ལ་འགོས་ན་བཟང་།།
རྐང་རྨིག་པ་རྒྱུ་ཟངས་ཁ་བསྒོར་དེ།།
ཐང་ཆེན་པོའི་དཀྱིལ་ནས་བརྒྱུགས་ན་བཟང་།།
ཐོང་ཞེང་ཐང་དཀར་གཤོག་བརྒྱངས་དེ།།
རྒྱུག་ཡ་ནམ་མཁའི་བྱ་ལས་མེད།།
སྒུ་རུ་རྒོད་པོའི་ཐེར་ཞེང་ཆེ།།
111



སྲིབ་ནས་ཡུ་མོ་འགྲམ་ལོ་བྱེད།།
མགོ་བོ་རིལ་ལ་དྲུག་ཤ་སྐུར།།
འདོ་བ་གཡག་སུག་ཐེའུ་མགོ་ལ།།
ལག་ཏུ་འབྲེང་བ་བཞི་སྐུ་བཟུང་།།
དེ་ལ་བྲབ་དང་མ་བྲབ་མེད་།།
རྐྱང་རིགས་ཨ་བྲ་སྲེ་མོང་མགོ །
སྔ་དྲོ་ཁོ་འགྲོ་ཁོ་འགྲོ་ཟེར།།
ཕྱི་དྲོ་ཁོ་འདུག་ཁོ་འདུག་ཟེར།།
བེར་ནག་ཤ་ཁ་ཐུར་ལུག་དེ།།
སྟག་ཤར་གཡུལ་ལ་འགྲོ་དུས་བཟང་།།
བེར་དཀར་ལུ་གུའི་གྲོད་པུ་དེ།།
བུ་དཔའ་བོའི་དཔུང་བ་གཤིབ་ཉིན་བཟང་།།
ཐོད་གཙུག་ནོར་བུ་པང་ལེབ་དེ།།
དཔའ་བོ་བཟང་བོའི་ བཅིབས་པ་རེད།།
སྐེ་རྔོག་གཙུག་ཉི་ཟླ་ཁ་སྤྲོད་དེ།།
བླ་མ་བཟང་བོའི་བཅིབས་པ་རེད།
ལུང་གཙུག་ཏ་ལེན་མགོ་བསྡུ་དེ།།
བག་མ་བཟང་བོའི་ཞོན་པ་རེད།།
མཆན་རྩིབ་ ཤ་བ་མདའ་འཁུར་དེ།།
རྔོན་པ་བཟང་བོའི་བཅིབས་པ་རེད།།



མདོར་བསྡུས་ན་རྟ་རབ་ཅིག་ལ་འཛོམས་དགོས་པའི་ཆ་རྐྱེན ་་༌་་
གཙོ་བོ་ནི། གཉིས་རིང་གཅིག་ཐུང་། །བཞི་ཕྲ་གཟུགས་
ཆེ། །ཞེས་པ་སྟེ། རྣ་རྩེ་གཉིས་རིང་དགོས་པ་དང་། སྐེ་
ཐུང་དགོས། རྐང་ལག་བཞི་ཕྲ་དགོས་པ་དང་ལུས་བོངས་ཆེ་
བའོ། ། ། །
(བསྟན་འཛིན་རྒྱ་མཚོས་བསྡུས་པ《མཚོ་སྔོན་མང་ཚོགས་སྒྱུ་རྩལ》
སྤྱིའི་དེབ་གྲངས9བ་ལས་བདམས། )
113



བཅུ་གཅིག་པ། འབྲས་དཀར་བསམ་པའི་དོན་གྲུབ།
༄༅། །ཡ-
དེ་རིང་གི་ཉི་མ་བཟང་བོ།།
སྐར་མ་བཟང་བོ།།
ཚེས་གྲངས་བཟང་བོ།།
བཀྲ་ཤིས་པའི་ཉི་མ།།
བདེ་སྐྱིད་འཛོམས་པའི་ཉི་མ།།
ལྷོ་འཛམ་བུའི་གླིང་གི་ལྟེ་བ།། །
བོད་ཁ་བ་ཅན་གྱི་ཡུལ་ལྗོངས།།
སྡེ་མར་ཁུ་འདྲ་བའི་གྲོང་བ།།
རི གས་སོ་སོའི་མི་དམངས་སྤུན་ཟླ།།
མི་བརྒྱ་ཚོགས་སྟོང་འདུས་ཀྱི་དཀྱིལ་ནས།།
ང་འབྲས་དཀར་རྒན་པོས་གཏ མ་ཞིག་བཤད་ཀྱི་ཡིན།།
ཨོ། ཉོན་ཅིག
ང་འབྲས་དཀར་རྒན་པོ་ཟེར་བ་འདི།།
ང་མ་སོང་ས་ཆ་གཅིག་ཀྱང་མེད།།
114



སྟོད་རྒྱ་གར་ཡུལ་གྱི་ཆོས་གྲྭར་སོང་།།
སྨད་རྒྱ་ནག་ཡུལ་གྱི་ཁྲིམས་རོར་སོང་།།
ང་གངས་ཅན་བོད་ཀྱི་ས་ཆར་སོང་།།
ཚིག་མ་ཐོས་པ་ལ་གཅིག་ཀྱང་མེད།།
ང་འབྲས་དཀར་རྒན་པོར་བཤད་པ་མང་།།
ངས་བཤད་པའི་ཚིག་ལ་ཉན་རྒྱུ་ཡོད།
ཨ་ཧ་ཧ་ཧོ་ཧོ་ཧ་ཧ་ཧ།།
ཀི་བསྭོ་བསྭོ་ཆེན་པོ་ལྷ་རྒྱལ་ལོ།།
རྒྱལ་ལོ་རྒྱལ་ལོ་ལྷ་རྒྱལ་ལོ།།
ལྷ་དཀོན་མཆོག་གསུམ་པོ་ལྷ་རྒྱལ་ལོ།།
ང་འབྲས་དཀར་བསམ་པའི་དོན་གྲུབ་ཡིན།།
ང་འབྲས་ཕྲུག་ཡིད་བཞིན་ནོར་བུ་ཡིན།།
ང་ད་ནངས་ཡོང་ཡོང་གང་ནས་ཡོང་།།
ང་ད་ནངས་ཡོང་ཡོང་ཤར་ནས་ཡོང་།
ཤར་རྡོ་རྗེ་སེམས་དཔའི་མདུན་ནས་ཡོང་
དགུང་ཉི་མ་དང་ནི་མཉམ་དུ་ཡོང་།།
ང་དོ་ནུབ་འགྲོ་འགྲོ་གང་ལ་འགྲོ།།
ང་དོ་ནུབ་འགྲོ་འགྲོ་ནུབ་ལ་འགྲོ།།
ནུབ་སྣང་བ་མཐའ་ཡས་མདུན་ལ་འགྲོ།
115



ཆོས་ཟབ་མོའི་ལུང་ལ་ཉན་གི་འ གྲོ།།
རྗེ་ཇོ་སྐུ་སེར་བོ་བཞེངས་སར་འགྲོ།།
གཡུ་བྱུ་རུའི་མཎྜལ་འབུལ་སར་འགྲོ།
གསེར་སེར་བོའི་འཁར་རྔ་བརྡུང་སར་འགྲོ།
དངུལ་དཀར་བོའི་མཆོད་རྟེན་བཞེངས་སར་འགྲོ།།
ལྷ་ས་མ་ཆགས་ལྷ་ས་ཆགས།།
ལྷ་ས་རྒྱ་མཚོའི་ཁ་ནས་ཆགས།།
ལྷ་སའི་རྟེན་གྱི་གཙོ་བོ་ནི།།
ལྷ་ཇོ་བོ་ཡིད་བཞིན་ནོར་བུ་རེད།
དགའ་ལྡན་མ་ཆགས་དགའ་ལྡན་ཆགས།།
དགའ་ལྡན་རི་གསུམ་རྩེ་ནས་ཆགས།།
དགའ་ལྡན་རྟེན་གྱི་གཙོ་བོ་ནི།།
གཡུ་ཡི་སྒྲོལ་མ་སྔོན་མོ་ཡིན།།
སེ་ར་མ་ཆགས་སེ་ར་ཆགས།།
སེ་ར་རྡོ་ཆའི་སྟེང་ནས་ཆགས།།
སེ་རའི་རྟེན་གྱི་གཙོ་བོ་ནི།།
བྱུ་རུའི་རྟ་མགྲིན་དམར་བོ་ཡིན།།
བསམ་ཡས་མ་ཆགས་བསམ་ཡས་ཆགས།།
བསམ་ཡས་གཙང་བོའི་ཁ་ནས་ཆགས།།
116



བསམ་ཡས་རྟེན་གྱི་གཙོ་བོ་ནི།།
དུང་གི་ཐུགས་རྗེ་ཆེན་པོ་ཡིན།།
རྒྱལ་ལོ་རྒྱལ་ལོ་ལྷ་རྒྱལ་ལོ།།
ལྷ་དཀོན་མཆོག་གསུམ་པོ་ལྷ་རྒྱལ་ལོ།།
སྟོད་ནམ་མཁའི་དབྱིངས་ཀྱི་ལྷ་རྒྱལ་ལོ།།
སྨད་ས་གཞིའི་འོག་གི་ཀླུ་རྒྱལ་ལོ།།
ངས་འབྲས་དཀར་བ ཤད་ན་འབྲས་དཀར་བཤད།།
ང་འབྲས་དཀར་བསམ་པའི་དོན་གྲུབ་ཡིན།།
ང་འབྲས་ཕྲུག་ཡིད་བཞིན་ནོར་བུ་ཡིན།།
ཀི་བསྭོ་བསྭོ་ཆེན་པོ་ལྷ་རྒྱལ་ལོ།།
ལྷ་ཆེན་ལྷ་ཆུང་བཅུ་གཉིས་ཡོད།།
སྒལ་ཚིགས་བཞི་བཅུ་ཞེ་དགུ་ཡོད།།
དིང་རུ་ཨ་ཚོང་བཅོ་བརྒྱད་ཡོད།།
མཛུབ་གུ་རྒྱལ་བ་རིགས་ལྔ་ཡོད།།
ཡ་ཐོད་ཤེལ་གྱི་མེ་ལོང་ཡིན།།
དབུ་སྐྲ་རྒྱ་ལྕང་ལོ་མ་ཡིན།།
སྨིན་མ་དོ མ་ནག་མཆོང་འདྲ་ཡིན།།
མིག་གཉིས་སྐར་ཆེན་ཤར་འདྲ་ཡིན།།
རྣ་བ་གསེར་གྱི་མེ་ལོང་འདྲ།
17



མ་ནེ་གསེར་གྱི་སྒོ་རུ་འདྲ།།
ཡ་ཁ་གསེར་གྱི་པ་ཏྲ་འདྲ།།
མ་ཁ་དངུལ་གྱི་པ་ཏྲ་འདྲ།།
ཁའི་དུང་སོ་བན་ཆུང་བསྒྲིགས་འདྲ་ཡིན།།
ལྕེ་དར་དམར་གློག་དམར་འཁྱུག་འདྲ་ཡིན།།
ཨོལ་མདུད་མཆོད་རྟེན་བརྩིགས་འདྲ་ཡིན།།
སྣ་ཁུང་ཟངས་ཐུར་བཤིབས་འདྲ་ཡིན།།
གློ་བ་གངས་རི་དཀར་བོ་ཡིན།།
མཆིན་པ་ རྫ་རི་སྨུག་པོ་ཡིན།།
མཁལ་མ་ལྷ་ཕྲུག་ཀླུ་ཕྲུག་ཡིན།།
རྒྱུ་མ་ལྷ་ཀླུའི་ཞགས་པ་ཡིན།།
ངའི་ཐོད་པའི་དཀྱིལ་ཀྱི་མེ་ལོང་འདི།།
ཨོ་རྒྱན་པདྨའི་ཆ་ལུགས་ཡིན།།
ངའི་སྣ་མགོར་འགྲོན་བུ་བཏ གས་ནོ་འདི།།
ཨ་ཙ་ར་ཡི་ཆ་ལུགས་ཡིན།།
ཨ་ཟེར་ནས་འབྲས་དཀར་རྒན་པོར་ལྟོས།།
ངའི་གཡས་ཀྱི་ཨ་ར་དཀར་བོ་འདི།
སྟོད་རྒྱ་གར་རྒྱལ་བོའི་ཆ་ལུགས་རེད།།
ཞོ་འོ་མ་འཐུང་གི་རྟེན་འབྲེལ་རེད།།
ཨ་ཟེར་ནས་འབྲས་དཀར་ང་ལ་ལྟོས།།
118.



ངའི་གཡོན་གྱི་ཨ་ར་ནག་པོ་འདི།
སྨད་རྒྱ་ནག་རྒྱལ་བོའི་ཆ་ལུགས་རེད།།
ཟས་ཞིམ་པོ་ཟ་བའི་རྟེན་འབྲེལ་རེད།།
ངའི་ མ་ནེའི་མ་ཚར་རིང་ནོ་འདི།།
ར་མ་རྒྱ་མོའི་ཆ་ལུགས་རེད།།
ངའི་མགོ་ལ་ར་ལྤགས་གྱོན་ནོ་འདི།།
འབྲས་དཀར་ང་ཡི་ཆ་ལུགས་རེད།།
ཆ་ལུགས་མི་གཅིག་ཁ་ཁ་རེད།།
ཆ་ལུགས་མི་གཅིག་སོ་སོ་རེད།།
རྒྱལ་ལོ་རྒྱལ་ལོ་ལྷ་རྒྱལ་ལོ།།
ཀི་བསྭོ་བསྭ་ཆེན་པོ་ལྷ་རྒྱལ་ལོ།།
ངའི་ལག་ལ་བཟུང་བའི་དབྱུག་པ་འདི།།
ལྷ་ཨོ་རྒྱན་པདྨའི་སྒྲུབ་ཤིང་རེད།།
རྗེ་རིན་པོ་ཆེ་ཡི་ཕྱག་རྟེན་རེད།།
སྨད་རྒྱ་ནག་རྒྱལ་བོའི་ཁྲི མས་ཤིང་རེད།།
ད་འདི་ལ་བསྟོད་པ་ཨེ་ཡོད་ཟེར།།
ད་འདི་ལ་བསྟོད་པ་ལོས་རེ་ཡོད།།
འདི་མི་རྒོད་ཀླད་པ་བརྡུང་བྱེད་རེད།།
ཁྱི་རྒན་འགྲམ་པ་གཏོར་བྱེད་རེད།།
119



ང་འབྲས་དཀར་ལམ་གྱི་འགྲོ་རོགས་རེད།།
ལྷ་འདྲེ་དམ་ལ་འདོགས་བྱེད་རེད།།
རྟ་རྒོད་པོའི་རྐང་བ་གཅོག་བྱེད་རེད།1
ང་འབྲས་དཀར་ལག་གི་ཁྱི་དབྱུག་རེད།།
འདི་ཡར་ཤིང་ཙན་དན་དཀར་བོ་ཡིན།།
སྨད་ཤིང་ཙན་དན་ནག་པོ་ཡིན།
བར་ཤིང་སེང་ལྡེང་དམར་བོ་ཡིན།
ལུས་ན་ཚ་འཇོམས་པའི་སྨན་ཤིང་ཡིན།།
འདི་རྒྱབ་ལ་འཁུར་ན་བོའུ་དང་འདྲ།
མདའ་སྨན་མི་དགོས་ཡ་མཚན་ཆེ།།
འདི་ཞོན་ནས་སོང་ན་རྟ་དང་འདྲ།།
སྒ་སྲབ་མི་དགོས་ཡ་མཚན་ཆེ།།
འདི་ལག་ལ་བཟུང་ན་མདུང་དང་འདྲ།
ཡང་མདུང་མགོ་མི་དགོས་ཡ་མཚན་ཆེ།
སྐེད་ལ་བཏ གས་ན་གྲི་དང་འདྲ།
འདིར་གྲི་ཤུབས་ མི་དགོས་ཡ་མཚན་ཆེ།།
འདི་ཆུ་ལ་འཕངས་ན་ཟམ་པ་འདྲ།།
ཆུར་ཟམ་པ་མི་དགོས་ཡ་མཚན་ཆེ།།
འདི་བྲག་ལ་བཙུགས་ན་སྐས་དང་འདྲ།
སྐས་རྩིབ་དྲ་མི་དགོས་ཡ་མཚན་ཆེ།l
120



ངའི་ལག་ལ་བཟུང་བའི་ དབྱུག་པ་འདི།།
ས་ལ་བརྒྱབ་ན་འོ གས་རྒྱུ་མེད།།
རྡོ་ལ་བརྒྱབ་ན་ཆག་རྒྱུ་མེད།།
ཨེ་བདེན་མི་བདེན་ལྟོས་དང་ཤེས།།
ང་ངང་བ་སེར་བོ་མ་ཡིན་མོད།།
མཚོ་ཆེ་ཆུང་བརྒྱུད་ནས་འཕུར་ནས་ཡོང་།།
གསུང་སྐད་རེ་རེ་བསྒྲགས་ནས་ཡོང་།།
ཨེ་བདེན་མི་བདེན་གྲ་ག་ན་ཤེས།།
ང་བོང་། ང་བོང་། ང་བོང་།
ང་ཕོ་རོག་ནག་ཆུང་མ་ཡིན་མོད།།
རི་མགོ་རེ་རེ་བརྒྱུད་ནས་ཡོང་།།
གཤོག་རྩལ་རེ་རེ་ངོམ་ནས་ཡོང་།།
ཨེ་བདེན་མི་འདེན་འཕུར་ན་ཤེས།།
ཀོ་ལིང་ལིང་། ཀོ་ལིང་ལིང་།
ང་ཁུ་བྱུག་སྔོན་མོ་མ་ཡིན་མོད།།
ནགས་ཚལ་རེ་རེ་བརྒྱུད་ནས་ཡོང་།།
སྐད་སྙན་མོའི་གསུང་སྙན་བསྒྲགས་ནས་ཡོང་།།
ཨེ་བདེན་མི་བདེན་གྲག་ན་ཤེས།།
ཀུ་ཀོ ཀུ་ཀོ ཀུ་ཀོ་
ང་ར་མ་རྒྱ་མོ་མ་ཡིན་མོད།།
121



རྩྭ་རྩི་ཏོག་རེ་རེ་ཟོས་ནས་ཡོང་།།
ངས་འ བའ་སྐད་རེ་རེ་བསྒྲགས་ནས་ཡོང་།།
ཨེ་བདེན་མི་བདེན་འབའ་ན་ཤེས།1
མེས་ཨེ་ཨེ། མེས་ཨེ་ཨེ།
རྒྱལ་ལོ་རྒྱལ་ལོ་ལྷ་རྒྱལ་ལོ།།
ཀི་བསྭོ་བསྭོ་ཆེན་པོ་ལྷ་རྒྱལ་ལོ།།
བཀྲ་ཤིས་བདེ་ལེགས་ཕུན་སུམ་ཚོགས།།
ང་འབྲས་དཀར་མི་འདུག་འགྲོ་རྒྱུ་ཡིན།།
ང་འབྲས་དཀར་རྒན་པོས་ཁ་གཡང་འ བོད།།
རྟ་ར་གོང་མ་རྟ་ཡིས་བཀང་།།
ནོར་ར་ བར་མ་ནོར་གྱིས་བཀང་།།
ལུག་ར་ཞོལ་མ་ལུག་ གིས་བཀང༌།།
སྟོད་རྒྱ་གར་རྒྱལ་བོའི་གོས་ག ཡང་ ཤོག །
སྨད་རྒྱ་ནག་རྒྱལ་བོའི་ཇ་གཡང་ཤོག །
འབྲོག་པ་རྣམས་ཀྱི་མར་གཡང་ཤོག །
རོང་བ་རྣམས་ཀྱི་ནས་གཡང་ཤོག །
གནས་ཡོན་བདག་རྣམས་ལ་བཀྲ་ཤིས་འཇོག །
རྟ་རྔ་རྔོག་རྒྱས་པའི་བཀྲ་ཤིས་ཤོག །
ནོར་རྭ་ཁ་འཛོམས་པའི་ བཀྲ་ཤིས་ཤོག །
122



ལུག་བལ་ཁ་འ ཇམ་པའི་ བཀྲ་ཤིས་ཤོག །
ང་འབྲས་དཀར་བསམ་པའི་དོན་གྲུབ་ཡིན།།
ང་འབྲས་ཕྲུག་ཡིད་བཞིན་ནོར་བུ་ཡིན།།
ཁྱོད་ཡོན་བདག་རྣམས་ནི་ཐུགས་རྗེ་ཆེ།།
ང་འབྲས་དཀར་མི་འདུག་འགྲོ་རྒྱུ་ཡིན།།
ཉིན་མོ་བདེ་ལེགས་མཚན་བདེ་ལེགས།།
ཉིན་མོའི་གུང་ཡང་བདེ་ལེགས་ཤིང་།།
ཉིན་མཚན་རྟག་ཏུ་བདེ་ལེགས་པའི།།
དཀོན་མཆོག་གསུམ་གྱི་བཀྲ་ཤིས་ཤོག །
འཇིག་རྟེན་བདེ་ཞིང་ལོ་ལེགས་ཤིང་།།
འབྲུ་རྣམས་འཕེལ་ཞིང་ཆོས་འཕེལ་དང་།།
བདེ་ལེགས་ཕུན་སུམ་ཚོགས་པ་རྣམས།།
ཡིད་ལ་འདོད་པ་ཀུན་འགྲུབ་ཤོག། ། །
(མཁའ་འབུམ་བྱམས་ཀྱིས་བསྡུས་པ《མཚོ་སྔོན་མང་
ཚོགས་སྒྱུ་རྩལ»སྤྱིའི་དེབ་གྲངས4བ་ལས་བདམས། ）
123



བཅུ་གཉིས་པ། འབྲས་དཀར་ཡིད་བཞིན་ནོར་བུ།
༄༅། །ཀི་ཀི་བསྭོ་བསྭཱ—
ཉི་མ་ཤར་གྱི་ཤེལ་སྒོ་བསོ།།
གཅེས་པའི་ཕ་མེས་རྒྱལ་ཁབ་བསྒོ།
རང་ཡུལ་སྟོད་ཀྱི་ལུང་བ་བསྔོ།།
དེ་རིང་བཀྲ་ཤིས་ཉི་མ་བསོ།།
བསྭོ་བསྭཱ—
གཉེན་པོ་དུས་ཆེན་འདི་ལ་བསྔོ།།
འཛོ མས་འཛོམས
ཡུལ་ཤུལ་ཁུལ་ལ་རྒྱ་བོད་ཧོར་གསུམ་འཛོམས།།
ངེད་རིགས་ཡུལ་ལ་སྐྱིད་དགའ་ལོངས་སྤྱོད་འཛོམས།།
བཟང་བཟང -
ཏང་གི་མི་རིགས་སྲིད་ཇུས་འདི་བཟང་།།
མི་རིགས་མཐུན་སྒྲིལ་ཆེན་པོ་འདི་བཟང་།།
སྐྱིད-
ཁུལ་བཙུགས་ དགའ་སྟོན་ཁྲོ མ་ཚོགས་འདི་སྐྱིད།]
1 24



གླུ་གཞས་བྲོ་སོགས་རྩེད་བརྡུངས་འདི་སྐྱིད།།
ཡ——
དེ་རིང་སྐྱིད་དགའ་བཟང་གསུམ་འཛོ མས་ནས།།
འབྲས་དཀར་ཡིད་བཞིན་ནོར་བུ་ངས།།
བཤད་པ་ལན་གསུམ་བརྒྱབ་ན་བསམ།།
བསྟོད་པ་ལན་གསུམ་བོས་ན་བསམ།།
ང་ད་ནངས་ཡོང་བ་གང་ནས་ཡོང་།།
ད་ནངས་ཡོང་བ་ཤར་ནས་ཡོང་།།
ཤར་རྒྱལ་ས་པེ་ཅིན་མཁར་ནས་ཡོང་།།
ཤར་སྐྱ་རེངས་སྐྱ་མདའ་མ་རྒྱུག་གོང་།།
བྱ་དེ་ཕོས་གསུང་སྙན་མ་བ ཏང་གོང་།།
ངས་མདོ་བ་རླུང་ག ཤོག་སྔོན་མོ་དེ་འོ ག་ལ་བཅིབས།།
ལ་ལུང་ཁྲི་སྟོང་མང་བོ་དེ་རྒྱབ་ལ་སྐྱུར།།
ལུང་བ་རྩྭ་ལུང་ནང་ནས་ཡོང་།།
རྩྭ་མི་འདྲ་རྩྭ་སྣ་བཅོ་བརྒྱད་ བ ཏུས་ནས་ཡོང་།།
ལུང་བ་རྡོ་ལུང་ནང་ནས་ཡོང་།།
རྡོ་མི་འདྲ་རྡོ་སྣ་བཅོ་བརྒྱད་ཁྱེར་ནས་ཡོང༌།།
ལུང་བ་ཆུ་ལུང་ནང་ནས་ཡོང་།།
ཆུ་མི་འདྲ་ཆུ་སྣ་བཅོ་བརྒྱད་ཁྲིད་ནས་ཡོང་།།་
ང་དོ་ནུབ་འགྲོ་བ་གང་ལ་འགྲོ།།
125



དོ་ནུབ་སྐྱེ་དགུ་གྲོང་ལ་འགྲོ།།
རྫ་སྐྱེ་དགུ་ནོར་བུ་གླིང་ལ་འགྲོ།།
བརྒྱད་གཅིག་བརྒྱད་ཁ་ཡར་དར་ལ།།
བཀྲ་ཤིས་པའི་དུས་ཆེན་ཁ་ལ་འགྲོ།།
དོན་འགྲུབ་པའི་རྟེན་འབྲེལ་སྒྲིག་ཡུལ་འགྲོ།།
འགྲིག་འགྲིག—
དེ་རིང་གནམ་ལ་སྐར་མ་ཡག་པའི་རྟེན་འབྲེལ་འགྲིག །
བར་ལ་ལོ་ཕྱུགས་ལེགས་པའི་རྟེན་འབྲེལ་འགྲིག །
ས་ལ་དུས་ཚོད་བཟང་བའི་རྟེན་འབྲེལ་འགྲིག ། །
རྩི་ཤིང་མེ་ཏོག་རྒྱས་པའི་རྟེན་འབྲེལ་འགྲིག །
བདེ་སྐྱིད་ཕུན་སུམ་ཚོགས་པའི་རྟེན་འབྲེལ་འགྲིག །
ཤེས་ཤེས-
འབྲས་དཀར་ང་ཡིས་ཅི་ཡང་ཤེས།།
རྒྱ་གར་ཆོས་ཀྱི་དར་ཚུལ་ཤེས།།
རྒྱ་ནག་ཁྲིམས་ཀྱི་དར་ཚུལ་ཤེས།།
བལ་བོ་ཡུལ་གྱི་ཆགས་ཚུལ་ཤེས།།
འཇིག་རྟེན་སྲིད་པ་ཆགས་ཚུལ་ཤེས།།
འཛ མ་བུ་གླིང་གི་ གནས་ཚུལ་ཤེས།།
ཤེས་ཚད་བཤད་ཚད་ག་ན་ཡོད།།
དེ་རིང་བཀྲ་ཤིས་ཉི་མ་ལ།།
126



བཅུ་གསུམ་གཡང་གི་ར་བ་ནས།།
ཡུལ་ཤུལ་བོད་རིགས་ རང་སྐྱོང་ཁུལ།།
ལོ་སུམ་ཅུ་ལོན་པའི་དུས་ཆེན་ཁར།།
ངེད་ཡུལ་ཤུལ་ཆགས་པའི་ཆགས་ཚུལ་ལ།།
བ བད་པ་ལན་གསུམ་བརྒྱབ་ན་བསམ།།
བསྟོད་པ་ལན་གསུམ་བོས་ན་བསམ།།
ཡུལ་ཤུལ་མ་ཆགས་ཡུལ་ཤུལ་ཆགས།།
ཡུལ་ཤུལ་མཐོ་སྒང་སྟེང་ལ་ཆགས།།
སྒང་ལ་མཐོ་བ་འབྲི་རྫ་ཟལ་མོ་སྒང་།།
ཡུལ་ལ་སྐྱིད་པ་ཡུལ་ཤུལ་གཡང་གི་ས།།
ས་རྒྱ་ཆེ་ལ་གཏེར་རྫས་མང་།།
ལྷུན་སྡུག་རི་ཆུ་བལྟས་ན་རྔམ།། །
གངས་རི་དཀར་བོ་དུང་གི་མདོག །
དུང་དཀར་བོའི་ཕྲེང་བ་བསྒྲིགས་འདྲ་ཡོད།།
སེང་དཀར་མོས་གཡུ་རལ་ངོམ་ས་རེད།།
བྲག་རི་དྭངས་མ་ཤེལ་གྱི་མདོག །
ཤེལ་དྭངས་མའི་མཆོད་རྟེན་བཞེངས་འདྲ་ཡོད།།
རྒོད་ཐང་དཀར་གྱིས་ག། ཤོག་རྩལ་ངོམ་ས་རེད།།
རྫ་རི་སྨུག་པོ་ཁྱུང་གི་མདོག །
ཁྱུང་སྨུག་པོས་སྒྲོ་རྩེ་གཤིབས་ འདྲ་ཡོད།།
127



འབྲོང་བྲེ་ལུ་རུ་ཐུར་ངོམ་ས་རེད།།
སྤང་རི་སྔོན་པོ་གཡུ་ཡི་མདོག །
གཡུ་དྲུག་དཀར་གྱིས་མཎྜལ་ཕུལ་འདྲ་ཡོད།།
ཤྭ་ཕོ་ཆེན་གྱི་ཁྲག་རྭ་རྒྱུས་ས་རེད།།
རྩྭ་ཐང་སེར་བོ་མར་ཁུའི་མདོག །
མར་ཁུ་རྒྱ་མཚོ་འཁྱིལ་འདྲ་ཡོད།།
རྐྱང་ཁ་དཀར་གྱིས་དྲུག་ཁྲ་ངོམ་ས་རེད།
རྐྱང་འབྲོང་རྒོ་བ་རྣ་བ་སོགས།།
རི་དྭགས་འདྲ་མིན་སྣ་ཚོགས་ དང་།།
གཟིག་ དང་དྲེད་མོ་ཝ་དང་གཡི།།
འཕར་སྤྱང་ལ་སོགས་གཅན་གཟན་མང་།།
ཤུ་རྭ་གླ་རྩི་པགས་པའི་རིགས།།
རྒྱུ་རིན་ཐང་ཆེ་བ་མང་དུ་མཆིས།།
དབྱར་རྩྭ་དགུན་འབུ་ལྕམ་རྩྭ་དང་།།
རྫ་ཡུངས་སུ་ཡུངས་རུ་ལྟ་སོགས།། །
སྨན་རྩྭ་ཆེ་རིགས་གྲངས་ལས་འདས།།
སྨན་ལྗོངས་ཡུལ་གྱི་བཀོད་པ་ལེགས།།
རྒྱལ་སྤྱིའི་ཚོང་གཉེར་སྡུད་ལེན་ལ།།
བྱས་རྗེས་ཆེ་བའི་གཡང་ས་རེད།།
འདེ བས་ཚྭ་ཟེ་ཚ་མུ་ཟི་བཅས།།
128



ཚྭ་རིགས་རྣམས་ཀྱང་ཐོན་ཁུངས་ཆེ།།
གསེར་དང་ཟངས་དང་རྡོ་སོལ་དང༌།།
རྡོ་བལ་རྡོ་སྣུམ་ཞ་ཉེ་བཅས། །
ཨར་ལས་འཛུགས་སྐྲུན་མཁོ་ཆེ་བའི།།
རིན་ཆེན་གཏེར་རྫས་སྣ་ཚོགས་འཛོམས།།
ཡ---
དེ་འདྲ་ས་ཡི་ཐིག་ལེ་ལ།།
རྩྭ་རྩི་ཤིང་གི་མེ་ཏོག་དགའ་ཚལ་ནས།།
ཁུ་བྱུག་འཇོལ་མོ་སྐྱུང་ཀ་སོགས།།
བྱ་བྱིའུ་སྣ་ཚོགས་གསུང་སྙན་སྒྲོག །
ཤུག་པ་སྤེན་དཀར་སུར་ད་ཀར་དང་།།
ཨ་གར་སྒྲོན་ཤིང་ལ་སོགས་པ།།
གཡུ་ལོ་རྒྱས་ཤིང་དྲི་བཟང་ཁྱ བ།།
མཚོ་མཚེའུ་མང་ལ་ཉ་སྲམ་འཁོར།།
བྱ་ངང་བས་གསེར་གཤོག་ངོམ་ས་རེད།།
ཆུ་མིག་ལ་མེ་ཏོག་བཀྲ་བ་འདྲ།།
ཆུ་ཕྲན་འདབ་མ་རྒྱས་པ་འདྲ།།
གཙང་ཆེན་གཡུ་འབྲུག་འཁྱུག་པ་འདྲ།།
ཆུ་ཤུགས་གློག་འདོན་འཛུགས་སྐྲུན་དང༌།།
ཐོན་སྐྱེད་སྐྱེལ་འདྲེན་གང་ལ་ཡང་།།
129



མཁོ་བདེ་ཤིན་ཏུ་ཆེ་བ་ཡི།།
མེས་རྒྱལ་ནང་ཁོངས་ གྲགས་ཆེ་བར།།
འབྲི་ཆུ་རྨ་ཆུ་རྫ་ཆུ་སོགས།།
འབྱུང་ཁུངས་ཆུ་མགོ་འདི་ནས་འབབ།།
ཆབ་ཆུ་བོའི་གཏེར་སྒོ་ཕྱེ་ས་རེད།།
ཡུལ་གྲུ་མཐོ་ལ་ཁ་དབུ གས་ བསིལ།།
འཁྱག་གྲང་སྙོ མ་ལ་སྣང་བ་གསལ།།
རྒྱུ་ཕུན་སུམ་ཚོགས་པའི་ས་ཆ་དེར།།
སྡེ་ཡུལ་ཤུལ་སྐྱིད་ཀྱི་འོ་མཚོ་འཁྱིལ།།
ངེད་ཡུལ་ཤུལ་རོང་འབྲོག་གཉིས་འཛོ མས་ཡིན།།
རྫ་སྟོད་འབྲི་སྟོད་ཆུ་དམར་གསུམ།།
སྟོད་རྫོང་གསུམ་འབྲོག་ས་གཡང་གི་ས།།
ཕྱུགས་རྐང་བཞིའི་བསྟན་པ་དར་ས་རེད།།
འབྲི་བེའུ་ལུག་འཕེལ་རྒྱུད་ཆེ་ས་རེད།།
བཞོ་མཁས་པས་ཐེ་མར་ལོན་ས་རེད།།
དཀར་འོ་མ་རྒྱ་མཚོ་བཞིན་དུ་འཁྱིལ།།
མར་ཆུར་བ་རི་བོ་བཞིན་དུ་སྤུངས།།
བལ་དཀར་ཆུ་སྤྲིན་ནོར་ས་རེད།།
འབྲོག་ཕྱུགས་ལས་དབྱར་མཚོ་བཞིན་དུ་རྒྱས།།
ཁྲི་འདུ་ཡུལ་ཤུལ་ནང་ཆེན་གསུམ།།
130



སྨད་རྫོང་གསུམ་སྒོ་འབྲུ་རོང་ཡུལ་ཆགས།།
རི་ཞིང་ལ་པོ་ཏི་བརྩིགས་འདྲ་ཡོད།།
ཐང་ཞིང་ལ་ཐེལ་ཙེ་བཏབ་འདྲ་ཡོད།།
ཆུ་ཞིང་ལ་ཆལ་མ་བརྡལ་འདྲ་ཡོད།།
འབྲུ་སྔོན་མོའི་ལོ་ཏོག་འཕེལ་ས་རེད།།
བང་མཛོད་འབྲུ་ཡིས་གང་ས་རེད། །
རྒྱུ་ལོངས་སྤྱོད་ཆེ་བའི་གཡང་ས་ཡིན།།
དེ་འདྲ་ས་ཡི་ལྟེ་བ་ལ།།
གནམ་འཁོར་ལོ་རྩིབས་བརྒྱུད་གུར་ལྟར་ཕུབ།།
དབུ་འཕང་དགུང་ལས་མཐོ་བའི་རྟགས།། ་
ས་པད་མ་འདབ་བརྒྱད་གདན་ལྟར་མཛེས།།
ཡུལ་གྲུ་ཁ་རྒྱ་ཆེ་བའི་རྟགས། །
རྒྱ བ་རི་ཕུན་ཚོགས་དར་རྩེ་དེ། །
རྒྱལ་མཚན་རྩེ་ལ་བསྒྲེངས་འདྲ་ཡོད།།
ཡུལ་སྡེ་རྣམ་པར་རྒྱལ་བའི་རྟགས།།
གཡོན་རི་ནམ་ལངས་བུམ་པ་རེད།།
བུ མ་པ་དངུལ་གྱིས་བརྒྱན་འདྲ་ཡོད།།
ཡུལ་ལ་ལོངས་སྤྱོད་ཆེ་བའི་ རྟགས།།
མདུན་རི་ཤེལ་མཁར་དཀར་ཡག་དེ། །
དུང་དཀར་བོ་གཡས་སུ་འཁྱིལ་འདྲ་ཡོད།།
131



ཡུལ་སྡེ་སྙན་གྲགས་ཆེ་བའི་རྟགས།།
གཡས་རི་དུག་འདུལ་གླང་ཆེན་དེ།།
དབུ་གདུགས་དབུས་ལ་ཕུབ་འདྲ་ཡོད།།
ཡུལ་སྡེ་མངའ་ཐང་དར་བའི་རྟགས།1
ཆུ་ག ཉིས་ཐོད་པ་ཐུག་ལེ་དེ། །
ཉ་ག ཉིས་ཁ་སྤྲོད་བྱས་འདྲ་ཡོད།།
ཡུལ་ལ་བསོད་ནམས་ཆེ་བའི་རྟགས།།
དབུས་ལ་གྲོང་ཁྱེར་ཆགས་པ་དེ།།
པ་ཏྲའི་མཛེས་རིས་བཀོད་པ་འདྲ།།
ཡུལ་སྡེ་དར་ཞིང་རྒྱས་པའི་རྟགས།
ས་རྟགས་བརྒྱད་ཚང་བའི་འ དུས་མདོ་ལ།།
དཔལ་སྐྱེ་དགུ་ནོར་བུ་གླིང་བ་ཆགས།།
རྒྱ་གར་ཡུལ་གྱི་སྐྱེ་དངོས་དང་།།
རྒྱ་ནག་ཡུལ་གྱི་སྐྱེ་དངོས་དང་། །
འཛམ་བུ་གླིང་གི་སྐྱེ་དངོས་ཀུན།།
སྐྱེ་དངོས་ཡོད་ དགུ་འཛོ མས་པས་ན།།
ཡུལ་ལ་སྐྱེ་དགུ་གླིང་བ་ཐོགས།།
གཡས་ཐང་གསེར་ཐང་ཁྲ་མོ་ཟེར།།
གཡོན་ཐང་དངུལ་ཐང་ཁྲ་མོ་ཟེར།།
མདུན་ཐང་བཀྲ་ཤིས་དར་ཐང་ཟེར།།
132



ཕུ་ནས་རྫ་ཆུ་དལ་གྱིས་འབབ།།
ཡུལ་སྡེ་ཞོ་བཞིན་ཆགས་ པའི་རྟགས།།
ཐད་ནས་བར་ཆུ་ལྷུང་ལྷུང་བཞུར།།
མི་བརྒྱུད་ཆུ་ལས་རིང་བའི་རྟགས།།
འདབས་ལ་གསེར་ལྡན་ཆུ་བོ་འཁྱིལ།།
ལོངས་སྤྱོད་ཀླུ་དང་མཉམ་པའི་རྟགས།།
ལུང་བ་ཡར་ཟུག་ཡར་ལ་ཟུག ། །
ཡར་ཟུག་རྩྭ་དང་རྩི་ཤིང་རྒྱས།།
ཕྱུགས་ནོར་ལུག་འཕེལ་བའི་གཡང་ས་རེད།།
ལུང་བ་མར་ཟུག་མར་ལ་ཟུག །
མར་ཟུག་ཆུ་བོ་གཞུང་ལ་ཟུག །
འབྲུ་ལོ་ཏོག་རྒྱས་པའི་གཡང་ས་རེད།།
རྐྱེན་ཕུན་སུམ་ཚོགས་པའི་ས་ཆ་དེ།།
ངེད་ཡུལ་ཤུལ་ས་ཡི་གཙུག་ལག་རེད།།
དུས་དེང་སང་ཡུལ་ཤུལ་ལྷག་ཏུ་མཛེས།།
འབྲི་ཆུ་རྫ་ཆུ་རྩི་ཆུ་སོགས།།
ཆུ་ཆེན་ལ་གསེར་གྱི་ཟམ་ཆེན་བཙུགས།།
གསེར་ཟམ་འཇའ་ཚོན་གུག་པ་འདྲ།།
དཀར་རྫོང་བྲག་དང་ཁྲ་ཡག་རྫ།།
ཨ་ཆེན་ཐང་དང་ན་མ་གཞུང་།།
133



ཡུལ་འབྲོག་རི་ཁུལ་ས་ཕྱོགས་ཀུན།།
གཞུང་ལམ་དར་སྐུད་འཐེན་པ་འདྲ།།
སྔར་མེད་སྐྱེལ་འདྲེན་དཀའ་ཁག་སེལ།།
རླངས་འཁོར་སྐར་མདའ་མཆེད་མཆེད་རེད།།
ཚོང་ཟོང་ཆུ་བོ་འབབ་འབབ་རེད།།
སྐྱེལ་འདྲེན་རྒྱུན་ཆད་མེད་ པའི་རྟགས།།
ཁུལ་དང་རྫོང་དང་ཡུལ་ཚོ་སོགས།།
ཆུ་ཤུགས་འདྲེན་པའི་ གློག་ཁང་བཙུགས།།
གློག་སྐུད་འཇའ་ཚོན་ཤར་བ་འདྲ།།
གློག་སྒྲོན་སྐར་ཚོགས་བཀྲ་བ་འདྲ།།
ཡུལ་ཀུན་ནས་བདེ་སྐྱིད་འོད་ཟེར་འཕྲོས།།
ཕྱོགས་ཀུན་ལ་རླུང་འཕྲིན་ས་ཚིགས་ཡོད།།
ཐག་རིང་གནས་ཚུལ་གཏམ་བཤད་དང་།།
སྐད་རིགས་མང་བོའི་གླུ་དབྱངས་སོགས།།
ནམ་ཡང་སྒྲ་འཛིན་ཡུལ་དུ་སྙན།།
འ ཇིག་རྟེན་སྲིད་པའི་བྱ་གཞག་ཀུན།།
ངོ་མཚར་གློག་བརྙན་ལྟད་མོ་མཛེས།།
འབྲུ་སྡུད་འཕྲུལ་འཁོར་ལ་སོགས་པ།།
འཕྲུལ་ཆས་གཡུ་འབྲུག་གྲག་གྲག་རེད།།
ཡ་མཚན་་འཕྲུལ་གྱི་འཁོར་ལོ་བསྐོར།།
134



འབྱུང་བ་ཆུ་ཡིས་སྒྱུ་རྩལ་ངོམ།།
ཚན་རིག་ལག་རྩལ་དར་བའི་རྟགས།
བཟོ་གྲྭ་སློབ་གྲྭ་སྨན་ཁང་སོགས།།
གསར་སྐྱེས་མེ་ཏོག་བཞད་པ་འདྲ།།
མེ་ཏོག་བཀྲག་མདངས་རྒྱ ས་པ་འདྲ།།
མདུན་ལམ་འོད་ཟེར་ལྡན་པའི་རྟགས།།
ནང་དམངས་ ཀྱི་འཚོ་བ་སྐྱིད་པའི་ གཞི།།
ཏང་སྲིད་ཇུས་ཉི་མ་དགུང་ནས་ཤར།།
སྡེ་ཡུལ་ཤུལ་དཔྱིད་ཀྱི་དཔལ་ཡོན་རྒྱས།།
མེས་རྒྱལ་མཐའ་དབུས་རྒྱུ་དངོས་རིགས།།
བཟའ་བཅའི་དངོས་པོ་ཅི་དགོས་རྣམས།།
རང་ གནས་ཉེ་འཁོར་ཉོ་སྒྲུབ་ཆོག །
ཕྱི་དགྲ་རྐུན་ཇག་ལ་ཞེད་ མི་དགོས།།
བཅིངས་འགྲོལ་དམག་གི་སྐྱོབ་མ་ཡོད།།
སྤྱི་བདེ་དཔུང་གི་སྲུང་མ་ཡོད།།
ཡུལ་ཤུལ་རྩྭ་ཐང་ཁྲ་མོ་ལ།།
རིག་རྩལ་མཛེས་པའི་མེ་ཏོག་བཞད།།
ངེད་ཡུལ་ཤུལ་གླུ་ཡི་བང་མཛོད་རེད།།
ཡུལ་ཤུལ་བྲོ་ཡི་ཕ་ཡུལ་རེད།།
རི་གླུ་མགུལ་གླུ་ཆང་གླུ་སོགས།།
135



སྙན་ལྷང་ལྷང་ས་ཕྱོགས་ཀུན་ནས་གྲག།
གཞས་བྲོ་རྩེད་མོ་རིགས་སྣ་ཚོགས།།
མི་རྒན་གཞོན་མེད་པ་ཀུན་གྱིས་འཁྲབ།།
ལོ་ཆེན་ལོ་ཆུང་དུས་ཆེན་སོགས།།
དུས་རྟག་ཏུ་རྩེད་བྲོ་རྒྱུན་མི་ཆད།།
ཡུལ་ལ་རྩེད་རིགས་དར་བ་འདི།།
དམངས་ལ་བདེ་སྐྱིད་ལྡན་པའི་ རྟགས།།
བདེ་སྐྱིད་ཀྱི་འཚོ་བ་མཚོ་ལྟར་རྒྱས།།
མི་ཀུན་གྱི་ངོ་ལ་འཛུམ་མདངས་ཤར།།
ཨ་གཅེས་པའི་ཕ་ཡུལ་མཛེས་རྒྱུ་ལ།།
ངས་དགའ་བའི་མཚར་གཏ མ་དེ་ཙ མ་བཤད།།
ཡ
ང་འབྲས་དཀར་མ་སོང་ས་ཞིག་མེད།
རྟེན་འབྲེལ་མ་བསྒྲིགས་ས་ཞིག་མེད།།
ཨ་འབྲས་འབྲས་དཀར་དཀར་མོ་ང་།།
འབྲས་དཀར་ཡིད་བཞིན་ནོར་བུ་ཟེར།།
འབྲས་ཕྲུག་བསོད་ནམས་ཕུན་ཚོགས་ཟེར།།
འབྲས་དཀར་བསམ་པའི་དོན་གྲུབ་ང་།།
རྒྱ་ལ་སོང་ན་རྒྱ་ཕྲུག་བཀྲ་ཤིས་ཟེར།།
བོད་ལ་སོང་ན་བོད་ཕྲུག་བཀྲ་ཤིས་ཟེར།།
136



རྒྱ་བོད་གཉིས་ཀྱིས་ལོ་བརྒྱ་བཀྲ་ཤིས་ཟེར།།
ཡ-
དེ་རིང་རྟེན་འབྲེལ་གྱི་སྙིང་བོ་ལ།།
སྟོད་འབྲོག་ས་གཡང་གི་ར་བ་ལ།།
རྒྱུ་ནོར་གཡང་འཁོར་བའི་རྟེན་འབྲེལ་འགྲིག །
རྟ་ནོར་ལུག་འཕེལ་བའི་རྟེན་འབྲེལ་འགྲིག །
མར་ཆུར་འཕེལ་བའི་རྟེན་འབྲེལ་འགྲིག །
སྨད་རོང་ས་འབྲུ་ཡི་ར་བ་ལ།།
ཟས་འབྲུ་གཡང་འཁོར་བའི་རྟེན་འབྲེལ་འགྲིག །
འབྲུ་ལོ་ལེགས་ ཐོབ་པའི་རྟེན་འབྲེལ་འགྲིག །
རྒྱུ་ལོངས་སྤྱོད་འཛོམས་པའི་རྟེན་འབྲེལ་འགྲིག །
རྟེན་འབྲེལ་གྱི་སྙིང་བོ་སྨོན་ལམ་ཡིན།།
འབྲོག་པ་ལ་འབྲོག་ལོ་ཡག་པའི་སྨོན་ལམ་ཤོག །
རི་མགོ་ཁྲ་མོ་ལུག་གིས་གང་བའི་སྨོན་ལམ་ཤོག །
རི་སྐེད་ཁྲ་མོ་ནོར་གྱིས་གང་བའི་སྨོན་ལམ་ཤོག །
རི་འདབས་ཁྲ་མོ་རྟ་ཡིས་གང་བའི་སྨོན་ལམ་ཤོག །
ཡར་དང་ཆུར་བས་རུ་མཐའ་གང་བའི་སྨོན་ལམ་ཤོག །
ཡུལ་ལ་ཡུལ་ལོ་ཡག་པའི་སྨོན་ལམ་ཤོག །
ཞིང་ལ་ལོ་ཏོག་རྒྱས་པའི་སྨོན་ལམ་ཤོག །
ལོ་ལ་འབྲུ་དྲུག་སྨིན་པའི་སྨོན་ལམ་ཤོག །
137



བང་མཛོད་འབྲུ་ཡིས་གང་བའི་སྨོན་ལམ་ཤོག །
མི་སྲོག་བྲག་ལས་སྲ་བའི་སྨོན་ལམ་ཤོག །
མི་བརྒྱུད་ཆུ་ལས་རིང་བའི་སྨོན་ལམ་ཤོག །
མི་གཞུང་དར་ལས་འཇམ་པའི་སྨོན་ལམ་ཤོག །
སྨོན་ལམ་གྱི་སྙིང་བོ་བཀྲ་ཤིས་ཡིན།།
ཕྱུགས་ལ་གོད་ཁ་མི་ཡོང་བའི།།
རྩྭ་ཆུ་འཛོ མས་པའི་ བཀྲ་ཤིས་ཤོག །
ལོ་ལ་སད་སེར་མི་ཡོང་བའི།།
ས་བཅུད་བཟང་བའི་བཀྲ་ཤིས་ཤོག །
མི་ལ་ན་ཚ་མི་ཡོང་བའི།།
བཟང་དྲུག་སྨན་གྱི་བཀྲ་ཤིས་ཤོག །
དེ་རིང་བཀྲ་ཤིས་ཉི་མ་ལ།།
བཀྲ་ཤིས་བདེ་ལེགས་བཀྲ་ཤིས་ཤོག །
བཀྲ་ཤིས་ཀྱིས་བར་སྣང་གང་།།
རྟེན་འབྲེལ་གྱི་སྦྲང་ཆར་འ བ བ།།
བསམ་དོན་གྱི་ལོ་འདབ་རྒྱས།།
དགོས་འདོད་ཀྱི་འབྲས་བུ་སྨིན།།
ཅི་བསམ་གྱི་དགའ་སྐྱིད་འཛོམས།།
ཀི་བསྭོ་བསྭཱ—
བདེ་སྐྱིད་ཕུན་སུམ་ཚོགས་པའི་བཀྲ་ཤིས་ཤོག །
138



(དཔའ་བཀྲས་བསྡུས་པ《མཚོ་སྔོན་མང་ཚོགས་སྒྱུ་རྩལ»སྤྱིའི་དེབ་
གྲངས1 བོ་ལས་བདམས། ）
139



བཅུ་གསུམ་པ། འབྲས་དཀར་བཟད་གསུམ་རྟེན་འབྲེལ།
༄༅། །རྒྱལ་ལོ།། རྒྱལ་ལོ།། ལྷ་རྒྱལ་ལོ།།
འབྲས་དཀར་བསམ་པའི་དོན་གྲུབ་ང་།།
བསམ་པ་དཀར་བོ་དུང་དང་འདྲ། །
ལུས་གཟུགས་དཀར་བོ་གངས་རི་འདྲ།།
གཏམ་བཟང་དཀར་བོ་འོ་མ་འདྲ།།
དཀར་བོ་རྣམ་གསུམ་ང་ལ་འཛོམས།།
དེ་རིང་ལྷ་ཉིན་དཀར་བོ་ལ།།
འབྲས་དཀར་གང་ནས་ཡོང་ཟེར་ན།།
ཧ་ཧ།
ཤར་རྒྱལ་ས་པེ་ཅིན་མཁར་ནས་འོངས།།
ལྷོ་ཕྱོགས་གཙང་བོ་བརྒྱུད་ནས་འོངས།།
ནུབ་སེང་གེ་ཁ་འབབ་བརྒལ་ནས་འོངས།1
བྱང་ཡར་འབྲོག་གཡུ་མཚོ་འགྲམ་ནས་འོངས།།
ལ་ཆེན་གོམ་ཆེན་སྤོས་ནས་འོངས།
ཐང་ཆེན་ཤོག་སྐུ་བལྟབས་ནས་འོངས།།
140



ང་ཕོ་རོག་ནག་ཆུང་མིན་རུང་།།
གསུང་སྐད་འདོན་བཞིན་འོངས་སོ།།
ང་ཁུ་བྱུག་སྔོན་མོ་མིན་རུང་།།
དྲུག་འགྱུར་ལེན་བཞིན་འོངས་སོ།།
ང་སྐྱ་ཀ་ཁྲ་མོ་མིན་རུང་། །
གཤོག་འགྱུར་རྒྱག་བཞིན་འོངས་སོ།།
ང་སྨྲ་མཁས་ནེ་ཙོ་མིན་རུང་།།
གཏམ་བཟང་བཤད་བཞིན་འོངས་སོ།།
ང་བུ་ཚ་བུ་མོ་མིན་རུང་།།
ཞབས་བྲོ་རྒྱག་བཞིན་འོངས་སོ།།
ཧ་ཧ། །
འོ་ན་ང་ཡི་རྒྱན་གོས་དང་ཆ་ལུགས་ལ་དཔྱད་པ་རྒྱག་དགོས་
ཟེར་ན།།
ངའི་མགོ་ལ་གོན་་པའི་ཞྭ་དཀར་འདི༎
སྟེང་མ་ལྷ་ཡི་ཆ་ལུགས་ཡིན།།
སྣ་ལོང་གཡུ་ཕྲས་བརྒྱན་པ་འདི།།
དབུ་ནག་བོད་ཀྱི་ཆ་ལུགས་ཡིན།།
སྐེ་ལ་གསེར་གའུ་བཏགས་པ་འདི།།
སྟག་ཤར་གཞོན་པའི་ཆ་ལུགས་ཡིན།།
141



ལུས་ལ་རས་གོས་གོན་པ་འདི།།
ལྷོ་མོན་རོང་གི་ཆ་ལུགས་ཡིན།།
སྐ་རགས་ཁ་ཚར་དམར་བ་འདི།།
བདེ་དགེ་རྒྱལ་བོའི་ཆ་ལུགས་ ཡིན།།
དྲིལ་ཆུང་གཡེར་ཁ་བཏགས་པ་འདི།།
སྨན་ཆུང་བུ་མོའི་ཆ་ལུགས་ཡིན།།
ལྷམ་ཆུང་འཇའ་རིས་གྱོན་པ་འདི།།
དབུས་གཙང་ལུང་བའི་ཆ་ལུགས་ཡིན།།
ཧ་ཧ །
དེ་རིང་གི་དུས་ཆེན་དུས་བཟང་ལ།།
གནམ་ནས་ཉི་ཟླ་ཤར་བ་བཟང་།།
བར་ནས་རྒྱུ་སྐར་བཀྲ་བ་བཟང་།།
ས་ནས་དུས་ཆེན་ཚེས་པ་བཟང་། །
བཟང་གསུམ་རྟེན་འབྲེལ་འགྲིག་ལུགས་ལ།།
འབྲས་དཀར་བསམ་པའི་དོན་གྲུབ་ང་
གར་སོང་ས་ལ་ཕུན་སུམ་ཚོགས།།
གར་བསྡད་ས་ནས་བསམ་དོན་འགྲུབ།།
སྟེང་མ་ལྷ་ཡི་ཞིང་ཁམས་ལ།།
རྟེན་འབྲེལ་བསྒྲིག་དགོས་ང་ཤོག་གསུང་།།
142



བར་མ་གཉན་གྱི་ས་ཆ་ལ།།
རྟེན་འབྲེལ་བསྒྲིག་དགོས་ང་ཤོག་གསུང་།།
འོག་མ་ཀླུ་ཡི་ས་ཆ་ལ།།
རྟེན་འབྲེལ་བསྒྲིག་དགོས་ང་ཤོག་གསུང་།།
སྟོད་ཀྱི་རྒྱ་གར་རྒྱལ་བོ་ཡིས།།
ཆོས་སྒོ་འབྱེད་དགོས་ང་ཤོག་གསུང་།།
སྨད་ཀྱི་རྒྱ་ནག་རྒྱལ་བོ་ཡིས།།
ཁྲི མས་སྒོ་འབྱེད་དགོས་ང་ཤོག་གསུང་།།
གེ་སར་དམག་གི་རྒྱལ་བོ་ཡིས།།
དམག་སྣ་འདྲེན་དགོས་ང་ཤོག་གསུང་།།
སྟག་གཟིག་ནོར་གྱི་རྒྱལ་བོ་ཡིས།།
ནོར་གཡང་ལེན་དགོས་ང་ཤོག་གསུང་།།
སྒང་བ་བོད་ཀྱི་རྒྱལ་བོ་ཡིས། །
སྐུ་ཚེ་བསྲིང་དགོས་ང་ཤོག་གསུང་།།
སྨན་བུ་མོའི་རྩེ་ར་འགྲི མ་ཉིན་མར།།
གླུ་ཁ་མཚར་སྣེ་འདྲེན་ང་ཤོག་གསུང་།།
བོད་ཞི་བས་བཅིངས་འགྲོལ་བྱེད་ཉིན་མར།།
མི་དམངས་འཐུས་མིར་ང་ཤོག་གསུང་།།
ས་སྐྱིད་པོ་ནང་ལོག་ས་ཁུལ་ལ།།
ལྟ་སྐོར་དང་སློབ་སྦྱོང་ང་ཤོག་ཟེར།།
143



དཔལ་འབྱོར་གྱི་སྲིད་ཇུས་གུ་ཡངས་འདི།།
ལག་ལེན་བསྟར་མི་ང་ཤོག་གསུང་།།
བཅའ་ཁྲིམས་རྩ་ཁྲིམས་བཙུགས་པ་འདི།།
དྲིལ་བསྒྲགས་བྱེད་མི་ང་ཤོག་གསུང་།།
ཀྲུང་དབྱང་གི་སྲིད་ཇུས་བཟང་དང་གཅིག །
མི་དམངས་ཀྱི་འཚོ་བ་བཟང་དང་གཉིས། །
རྒྱལ་ཡོངས་ཀྱི་དུས་བབས་བཟང་དང་གསུམ།།
བཟང་གསུམ་གྱི་རྟེན་འབྲེལ་དེ་རིང་འགྲིག །
གནམ་གཤིས་ཀྱི་དྲོ་གྲང་ཡག་ དང་གཅིག །
ལུག་གཡང་དཀར་གྱི་འ ཕེལ་ཁ་ཡག་དང་ག་ཉིས།།
རྫི་བཟང་གི་འཚོ་སྐྱོང་ཡག་དང་གསུམ།།
ཡག་གསུམ་གྱི་རྟེན་འབྲེལ་དེ་རིང་འགྲིག །
སྤང་འཇམ་རྩྭ་ས་མང་དང་ག ཅིག །
འབྲི་ལ་བེའུ་རྣམས་མང་དང་གཉིས། །
ལོ་ཡག་པའི་ལྗང་ཆུང་མང་དང་གསུམ།།
མང་གསུམ་གྱི་རྟེན་འབྲེལ་དེ་རིང་འགྲིག །
གོང་རིམ་གྱི་རེ་འདུན་མཐོ་དང་གཅིག །
མང་ཚོགས་ ཀྱི་གོ་རྟོགས་མཐོ་དང་གཉིས།།
ཕྱུགས་ཟོག་གི་ཐོན་ཚད་མཐོ་དང་གསུམ།།
མཐོ་གསུམ་གྱི་རྟེན་འབྲེལ་དེ་རིང་འགྲིག།
144



སྤྱི་ཚོགས་བདེ་འཇགས་ཡིན་ན སྐྱིད།}
རྐུན་ཇག་ཁྲམ་པ་མེད་ན་སྐྱིད།།
རྩ་ཁྲིམས་སྒྲིག་ལམ་རྩིས་ན་སྐྱིད།
སྐྱིད་གསུམ་གྱི་རྟེན་འབྲེལ་དེ་རིང་འགྲིག །
ཧ་ཧ །
འབྲས་དཀར་བསམ་པའི་དོན་གྲུབ་ང་།།
གར་སོང་ས་ནས་བདེ་ལེགས་འ བྱུང་།།
ཚོང་ བར་འཕྲད་ན་ཚོང་ལམ་ཡག །
སུར་ཐུག་བསམ་དོན་ལྷུན་གྱིས་འགྲུབ།།
དམག་ཕར་འགྲོར་ཐུག་ན་གཡུལ་ལས་རྒྱལ།།
ན་ བར་ཐུག་ན་ནད་ལས་ཐར།།
གསོན་པོ་མི་ཤི་ཚེ་ཐག་རིང་།།
བྱ་དོན་ཐམས་ཅད་འགྲུབ་ལྟས་ཡིན།།
སྐྱིད་པོའི་ཉི་མ་ཤར་ལྟས་ཡིན།།
ལྷ་རྒྱལ་ལོ། །
ཧ་ཧ་ཧ་ཧ།། །།
（སངས་རྒྱས་རྡོ་རྗེས་ བསྡུས་པ《མཚོ་སྔོན་མང་ཚོགས་སྒྱུ་རྩལ》
སྤྱིའི་དེབ་གྲངས7པ་ ལས་བདམས། ）
15



བཅུ་བཞི་བ། འབྲས་དཀར་ཕུན་ཚོགས་བཀྲ་ཤིས།
(འཁྲབ་གཞུང་། )
(རྔ་དང་སྦུབ་ཆའི་སྒྲ་དབྱངས་ཁྲོད། འབྲས་དཀར་རྒན་
པོ་ཚོས་སོ་སོར་རང་གི་སྦ་དབྱུག་གི་རྩལ་ངོ མ་བཞིན་གར་སྟེགས་
སུ་མཆོངས་འོང་།）
ཀ ཨ་ལ་ལ། དེ་རིང་གི་མི་ཚོགས་མང་བ་ལ།།
ང་འབྲས་དཀར་རྒན་པོའི་སེམས་པའང་དགའ་ལྷང་ལྷང་།།
ཚང་མ། ཧ་ཧ་ཧ-
ཀ ཡ– ད་ང་འབྲས་དཀར་རྒན་པོ་ལོ་ན་་ནིང་ཆས་ནས་ད་
ལོ་ཐོན།།
དེ་རིང་བཀྲ་ཤིས་ཚེས་བཟང་གི་ཉིན་མོ་འདིར།།
གཞི་མགྲོན་ག ཉིས་ཀ་སྐྱིད་ལ་འདུས་ན།།
དགུང་ བར་སྣང་ཁམས་འདི་ གླུ་སྒྲས་ཁེངས་སོང་།།
ཚང་མ། ཀི་བསྭོ་བ་སོ་ཆེན་པོ་ལྷ་རྒྱལ་ལོ།།
(ཀླུ་སྐད་དང་བསྡེབས་ཏེ་འབྲས་དཀར་ཞབས་བྲོ་འཁྲབ། ）
གླུ། རྒྱལ་ལོ་རྒྱལ་ལོ་ལྷ་རྒྱལ་ལོ།།
བ
146



ཀི་བསྭོ་བསྭོ་ཆེན་པོ་ལྷ་རྒྱལ་ལོ།།
སྟོད་ནམ་མཁའི་དབྱིངས་ཀྱི་ལྷ་རྒྱལ་ལོ།།
འོག་ས་གཞིའི་ཡུལ་གྱི་ཀླུ་རྒྱལ་ལོ།།
འབྲས་དཀར་བཤད་བཤད་མགོ་ནས་བཤད།།
མགོ་རུས་པ གས་མཚམས་ནས་མར་མར་བཤད།།
འབྲས་དཀར་བཤད་བཤད་རྐང་ནས་བཤད།།
རྐང་སེན་མོའི་མཚམས་ནས་ཡར་ཡར་བཤད།།
འབྲས་དཀར་བསམ་པའི་དོན་གྲུབ་ང་།།
བསམ་པ་དཀར་བོ་དུང་དང་འདྲ།།
ག ཏ མ་བཟང་དཀར་བོ་འོ་མ་འདྲ།།
དེ་རིང་ལྷ་ཉིན་དཀར་བོ་ལ།།
འབྲས་དཀར་ང་ཡིས་གཏམ་བཟང་བཤད།
ཧ་ཧ་ཧོ་ཧོ་ཧ་ཧ་ཧ།།
མཉམ་དུ། ཧ—ཧ-
ཀ ཡ---ངའི་མགོ་ལ་ར་ལྤགས་གོན་ནོ་འདི།།
འབྲས་དཀར་རྒན་པོའི་ཆ་ལུགས་ཡིན།།
མ་ནེ་མན་ཚར་རིང་ནོ་འདི།།
ར་མ་རྒྱུ་མོའི་ཆ་ལུགས་ཡིན།།
ཁ། ཡ––་ངའི་སྣ་མགོར་འགྲོན་བུ་བཏགས་ནོ་འདི།།
ཨ་ཙ་ར་ཡི་ཆ་ལུགས་ཡིན།།
147.



ཐོད་པར་མེ་ལོང་བཏགས་ནོ་འདི།།
ཨོ་རྒྱན་པད་མའི་ཆ་ལུགས་ཡིན།།
ཡཾ— ངའི་གཡས་ཀྱི་ཨ་ར་དཀར་པོ་འདི།།
སྟོད་རྒྱ་གར་རྒྱལ་ བོའི་ཆ་ལུགས་ཡིན།།
ཞོ་འོ་མ་འཐུང་གི་རྟེན་འབྲེལ་རེད།།
ངའི་གཡོན་གྱི་ཨ་ར་ནག་པོ་འདི།།
སྨད་རྒྱ་ནག་རྒྱལ་བོའི་ཆ་ལུགས་ཡིན།།
ཇ་ཞིམ་པོ་འཐུང་གི་རྟེན་འབྲེལ་རེད།།
ང་། ཡ—ང་ལྷ་ཆེན་ལྷ་ཆུང་བཅུ་གཉིས་ཡོད།།
སྒལ་ཚིགས་བཞི་བཅུ་ཞེ་དགུ་ཡོད།།
དིཝརུ་ཨ་ཚོང་བཅོ་བརྒྱད་ཡོད།།
མཛུབ་མོ་རྒྱལ་བ་རིགས་ལྔ་ཡོད།
ཅ། ཡ—ངའི་རྐང་སེན་མོ་མུ་ཏིག་དཀར་བོ་ཡིན།
ཞྭ་སྟི་ཙན་དན་སྡོང་བོ་ཡིན།།
པུས་མོ་གསེར་གྱི་འཕང་ལོ་ཡིན།།
ལུས་སྐེད་རྡོ་རྗེ་རྒྱ་གྲམ་ཡིན།།
ཡ——ངའི་ཨོལ་ཀྱོག་ཨ་ལུང་སྟོང་ དཀྲིས་ཡིན།།
ཁའི་ཡ་རྐན་པོ་ཏི་བརྩིགས་འདྲ་ཡིན།།
མ་རྐན་ཤོག་སྐྱ་བཏིངས་འདྲ་ཡིན།།
ལྕེ་དམར་གློག་དམར་འཁྱུག་འདྲ་ཡིན།།
148



དུང་སོ་བན་ཆུང་བསྒྲིགས་འདྲ་ཡིན།།
ཀྵ། ཡ–་ངའི་སྣ་ཁུང་རྒྱ་གླིང་གཤིབ་འདྲ་ཡིན།།
སྤྱན་མིག་སྐར་ཆེན་ཤར་འདྲ་ཡིན།།
སྨིན་མ་ཐང་དཀར་རྒོད་ག ཤོག་འདྲ།།
མ་ཐོད་ཚེས་གསུམ་ཚེས་རིས་འདྲ།།
དུ། ཡ—ངའི་དབུ་སྐྲ་རྒྱ་ལྕང་ལོ་མ་འདྲ།།
རྣ་བ་གསེར་གྱི་མེ་ལོང་འདྲ།།
མ་ནེ་གསེར་གྱི་སྒྲ་རི་འདྲ།།
མཉམ་དུ། ཀི་བསྭོ་བསྭོ་ཆེན་པོ་ལྷ་རྒྱལ་ལོ--
མཉམ་དུ། ང་འབྲས་དཀར་བསམ་པའི་དོན་གྲུབ་ཡིན།།
འབྲས་ཕྲུག་ཡིད་བཞིན་ནོར་བུ་ཡིན།།
ངའི་ལག་གི་སྦ་དབྱུག་ཕྲ་མོ་འདི།།
ཡར་ཤིང་ཙན་དན་དཀར་བོ་ཡིན།།
མར་ཤིང་ཙན་དན་ནག་པོ་ཡིན།།
༩་དི་ཆུ་ལ་འཕངས་ན་ཟམ་པ་འདྲ།།
ཆུ་ཟམ་པ་མི་དགོས་ཡ་མཚན་ཆེ།།
འདི་བྲག་ལ་བཙུགས་ན་སྐས་དང་འདྲ།།
སྐས་འགྲམ་ཤིང་མི་དགོས་ཡ་མཚན་ཆེ།།
འདི་རྒྱབ་ལ་ཁུར་ན་བོའུ་དང་འདྲ།།
བོའུ་མདའ་སྨན་མི་དགོས་ཡ་མཚན་ཆེ།།
149



པང=པང=པང (ཇ)
ཁ། འདི་སྐེད་ལ་བཏགས་ན་གྲི་དང་འདྲ།།
གྲི་ཤུབས་ མི་དགོས་ཡ་མཚན་ཆེ།།
སག—སོག-—སག (སྦུབ)
ག འདི་གློ་ལ་བཏགས་ན་གཞུ་དང་འདྲ།།
གཞུ་རྒྱུད་མི་དགོས་ཡ་མཚན་ཆེ།།
ཏུང—ཏུང——ཏུང– (མི་སྐད）
ང། འདི་ལག་ལ་བཟུང་ན་མདུང་དང་འདྲ།།
མདུང་མགོ་མི་དགོས་ཡ་མཚན་ཆེ།།
ཞུག ——ཞུག——ཞུག (མི་སྐད）
ཅ། འདི་གོང་ལ་ཞོན་ན་རྟ་དང་འདྲ།།
རྟ་སྒ་སྲབ་མི་དགོས་ཡ་མཚན་ཆེ།
ཨེ—ཧེ་ཧེ་ཧེ།
མཉམ་དུ། ལྷ་འདྲེ་དམ་ལ་འདོགས་བྱེད་ཡིན།།
ལུས་ན་ཚ་འཇོ མས་པའི་སྨན་ཤིང་ཡིན།།
མི་རྒོད་དཔུང་བ་གཅོག་བྱེད་རེད།།
ཁྱི་རྒན་འགྲམ་སོ་གཏོར་བྱེད་རེད།།
ཅ། དགྲའི་མགོ་ལ་བརྒྱུ བ་ན.....
མཉམ་དུ། སྐག སྐག སྐག
ང་། ཁྱིའི་མགོ་ལ་བརྒྱབ་ན…..
150



མཉམ་དུ། ཉོག — ཉོག —ཉོག་
ཀ ཡ—ང་སེང་ལྕམ་འབྲུག་མོ་མ་ཡིན་མོད།།
རྣ་ལ་དུང་ཙེ་བཏགས་ནས་འོངས།།
སྒེག་ཉམས་རེ་རེ་ངོམ་ནས་ཡོང་།།
ཨེ་བདེན་མི་བདེན་བག ད་ན་ཤེས།།
(མོ་སྐད）ཧེ་ཧེ་ཧེ་ཧེ་ཧེ་ཧེ། (ཕོ་སྐུད) ཧ་ཧ་ཧ་ཧ་ཧ་ཧ།
བ། ང་ངང་བ་སེར་བོ་མ་ཡིན་མོད།།
མཚོ་ཆེ་ཆུང་བརྒྱུད་དེ་འཕུར་ནས་ཡོང་།།
གསུང་སྙན་རེ་རེ་བསྒྲགས་ནས་ཡོང་།།
ཨེ་བདེན་མི་བདེན་གྲག་ན་ཤེས།།
ང་བོང་། ང་བོང་། ་ ང་བོང་བོང་།།
ང་ཕོ་རོག་ནག་ཆུང་མ་ཡིན་མོད།།
སྤྲིན་དཀར་ནག་ བར་ནས་ལྡིང་ནས་ཡོང་།།
གཤོག་རྩལ་རེ་རེ་ངོམ་ནས་ཡོང་།།
ཨེ་བདེན་མི་བདེན་འཕུར་ན་ཤེས།།
ཀོ་ལིང་། ཀོ་ལིང༌། ཀོ་ལིང་ལིང་།།
ང་། ང་ཁུ་བྱུག་སྔོན་མོ་མ་ཡིན་པའི། །
ནགས་ལྗང་ལོ་རེ་རེ་མྱུལ་ནས་ཡོང་།།
གསུང་སྙན་རེ་རེ་བསྒྲུགས་ནས་ཡོང་།།
ཨེ་བདེན་མི་བདེན་གྲག་ན་ཤེས།།
151



ཀི་ཀོ—ཀི་ཀོ- ཀི་ཀོ་
ཀ ང་ར་མ་རྒྱ་མོ་མ་ཡིན་མོད།།
བྲག་རི་ཐང་བརྒྱུད་དེ་རྩེ་ནས་ཡོང་།།
འབའ་སྐད་རེ་རེ་སྒྲོག་ནས་ཡོང་།།
ཨེ་བདེན་མི་བདེན་འབའ་ན་ཤེས།།
མེས་ཨེ་ཨེ། མེས་ཨེ་ཨེ། མེས་ཨེ་ཨེ།།
ཅ། ང་སྐྱ་ཀ་ཁྲ་མོ་མ་ཡིན་མོད།།
མཁར་ཁ་རེ་རེར་བབས་ནས་ཡོང་།།
གསུང་འཕྲིན་རེ་རེ་བརྗོད་ནས་ཡོང་།།
ཨེ་བདེན་མི་བདེན་གྲག་ན་ཤེས།།
ཅག་ཅག་ཅག ཅག་ཅག་ཅག།
མཉམ་དུ། ང་བུ་ཚ་བུ་མོ་མ་ཡིན་མོད།
གླུ་ཆུང་རེ་རེ་བླངས་ནས་ཡོང་། །
ཞབས་བྲོ་རེ་རེ་འཁྲབ་ནས་ཡོང་།།
ཨེ་བདེན་མི་བདེན་འཁྲབ་ན་ཤེས།།
(བྲོ་གླུ་མཉམ་སྡེབ། ）
གླུ། རྒྱལ་ལོ་རྒྱལ་ལོ་ལྷ་རྒྱལ་ལོ།།
ཀི་བསྭོ་བསྭ་ཆེན་པོ་ལྷ་རྒྱལ་ལོ།།
བཀྲ་ཤིས་བདེ་ལེགས་ཕུན་སུམ་ཚོགས།།
ང་འབྲས་དཀར་མི་འདུག་འགྲོ་རྒྱུ་ཡིན།།
152



གནས་ཡོན་བདག་རྣམས་ལ་ཐུགས་རྗེ་ཞུ།།
ང་འབྲས་དཀར་རྒན་པོས་ཁ་གཡང་འབོད།།
རྟ་ར་གོང་མ་རྟ་ཡིས་བཀང་།།
རྟ་སྟོང་ལ་འཕེལ་བའི་བཀྲ་ཤིས་ཤོག །
རྟའི་རྔ་རྔོག་རྒྱས་པའི་བཀྲ་ཤིས་ཤོག །
ནོར་རྭ་བར་མ་ནོར་གྱིས་བཀང་།
ནོར་སྟོང་ལ་འཕེལ་བའི་བཀྲ་ཤིས་ཤོག །
ནོར་རྭ་ཁ་འཛོམས་པའི་བཀྲ་ཤིས་ཤོག །
འདུག་རྭ་ཞོལ་མ་ལུག་གིས་བཀང་།།
ལུག་ཁྲི་ལ་འཕེལ་བའི་བཀྲ་ཤིས་ཤོག །
ལུག་བལ་ཁ་འཇམ་པའི་ བཀྲ་ཤིས་ཤོག །
ཉིན་མོ་བདེ་ལེགས་མཚན་བདེ་ལེགས།།
ཉིན་མོའི་གུང་ཡང་བདེ་ལེགས་ཤིང༌།།
ཉིན་མཚན་རྟག་ཏུ་བདེ་ལེགས་པའི།།
ཕུན་སུམ་ཚོགས་ པའི་བཀྲ་ཤིས་ཤོག ། །།
(འབར་རྡེའུ ས་བསྡུས་ཏེ་བསྒྲིགས་པ«མཚོ་སྔོན་མང་ཚོགས་སྒྱུ་་་
རྩལ》སྤྱིའི་དེབ་གྲངས 4བ་ལས་བདམས། ）
1s3



བཅོ་ལྔ་བ། སྲིད་པ་ཆགས་ཚུལ་རིག་པའི་གྲུ་གཟིངས།
༄༅། །སྔོན་གྱི་ བསྐལ་བ་ དང་བོ་ལ།།
སངས་རྒྱས་ཁམས་ལ་མ་བྱོན་དུས།།
འཇིག་རྟེན་ས་གཞི་མ་ཆགས་དུས།།
སྤྱིར་འཛམ་བུའི་གླིང་གི་ཡུལ་ཁམས་འདི།།
ཆགས་ཚུལ་ལོ་རྒྱུས་བཤད་པས་ན།།
ས་མ་ཆགས་གོང་ལ་ཆུ་རེ་ཆགས།།
ཆུ་གཡུ་ཡི་མཎྜལ་ག ཞི་ཞིག་ཆགས།།
ཆུ་དེ་ལ་ནེ་རཉྫ་ན་ཟེར།།
མི་ལ་ལས་དཀར་མོ་ནི་ཀ་ཟེར།།
ཆུ་དེ་ལ་འཇིག་རྟེན་རྩ་བ་ཟེར།།
དེར་བརྟེན་ནས་ས་གཞི་རིམ་བཞིན་ཆགས།།
ས་བརྟན་ལ་བརྗིད་པའི་མཚན་ཉིད་ཅན།།
སའི་ལྟེ་བ་རྡོ་རྗེ་གདན་ཞེས་ཆགས།།
སྤྱིར་འཇིག་རྟེན་ས་གཞི་ཆེན་པོ་འདི།།
དང་བོ་ཆགས་ལུགས་འདི་ལྟར་གསུངས།།
154



ཨ་གཞི་ཆེན་པོ་ཆགས་པའི་སྐབས།།
འབྱུང་བ་ཆེན་པོ་རྣམ་ བཞི་དེ།།
སྲེག་པ་མེ་ཡི་ཁམས་དང་ག ཅིག །
བརྟན་པ་ས་ཡི་ཁམས་དང་ག ཉིས།།
རླན་པ་ཆུ་ཡི་ཁམས་དང་གསུམ།།
གཡོ་བ་རླུང་གི་ཁམས་དང་བཞི།།
ཁམས་འ བྱུང་བ་ཆེན་པོ་རྣམ་ བཞི་ཟེར།
དེ་ལ་ བར་ བསྐལ་བཞི་བོ་དེ། །
འཇིག་པའི་ བསྐུལ་བ་སྟོང་ བའི་ བསྐལ།།
ཆགས་པའི་བསྐལ་བ་དེ་དང་གསུམ།།
གནས་པའི་བསྐུལ་བ་ལ་སོགས་པ།།
བར་བསྐལ་བཞི་བོ་དེ་ལྟར་གསུངས།།
སའི་ལྟེ་བ་རྡོ་རྗེ་གདན་གྱི་སྟེང་།།
དགུང་མཐོན་པོར་ཟུག་པའི་རི་ཞིག་ཆགས།།
དེའི་རྩ་བ་རབ་བརྟན་ས་གསུམ་མནན།།
དེའི་རྩེ་མོས་དགུང་སྔོན་གནམ་ལ་བཏེགས།།
དེར་རི་ཡི་རྒྱལ་བོ་རི་ར བ་ཟེར།།
དེར་འཇིག་རྟེན་གནམ་གྱི་ཀ་བ་ཟེར།།
རྒྱུ་མཚོ་ཆེན་པོའི་ཀློང་ཡངས་སུ།།
155



མ་ཧཱ་གསེར་གྱི་རུས་སྦལ་ཆགས།།
མགོ་བོ་ལྷོར་བསྟན་རྔམས་ཀྱིས་འགྱིངས་
ག ཤོག་གཡས་ཤར་དང་གཡོན་པ་ནུབ།།།
ཡན་ལག་རྣམ་བཞིས་ཕྱོགས་བཞི་བཟུང་།།
དེ་རུས་སྦལ་ཆགས་པའི་ཚུལ་དུ་བཤད།།
དེ་ལ་བརྟེན་ནས་ཕྱོགས་བཞི་ཆགས། །
ཕྱོགས་དེ་བཞིའི་མིང་རེ་བཤད་པ་ན།།
ཤར་དང་ལྷོ་དང་ནུབ་དང་ནི།།
བྱང་དང་བཅས་ལ་ཕྱོགས་བཞི་ཟེར།
དབུས་ནས་ཤར་དང་ལྷོ་དང་ནུབ།།
བྱང་ལ་སོགས་པ་ཕྱོགས་བཞི་ལ།།
ཤར་ལྷོ་མཚམས་དང་ལྷོ་ནུབ་མཚམས།།
ནུབ་བྱང་མཚམས་དང་བྱང་ཤར་མཚམས།
དེ་དག་བཞི་བོར་མཚམས་བཞི་ཟེར།།
རུས་སྦལ་སེར་བོ་དཀྱིལ་དུ་གནས།།
དེ་ཡི་ལྷོ་བྱང་ཤར་ནུབ་བཞིར།།
ཕྱོགས་བཞི་མཚམས་བཞིར་ཕྱོ གས་མཚམས་བཞི།།
སྟེང་དང་འོག་གཉིས་བརྩིས་པ་ན།།
ཕྱོགས་ བཅུ་ཞེས་སུ་གྲགས་ནས་ཡོད།།
ཕྱོགས་ལ་ཕྱོགས་བཞི་མཚམས་བརྒྱད་ཆགས།།
156



གླིང་ལ་གླིང་བཞི་གླིང་ཕྲན་ཆགས།།
དེའི་ཤར་དུ་ལུས་འ ཕ གས་ གླིང་ཞེས་ཆགས།།
ལྷོ་རྒྱལ་འཛམ་བུའི་གླིང་ཞེས་ཆགས།།
ནུབ་ཕྱོགས་བ་ལང་སྤྱོད་ཅེས་ཆགས།།
བྱང་ལ་སྒྲ་མི་སྙན་གླིང་ཆགས།།
དེར་འཇིག་རྟེན་ཁམས་ཀྱི་གླིང་་བཞི་ཟེར།།
ས་ག ཞི་ཆེན་པོའི་ཡུལ་ཁམས་ལ།།
ཁམས་དྲུག་ཅེས་སུ་གྲགས་པ་དེ།།
དང་བོ་ས་ཡི་ཁམས་དང་ག ཅིག །
ག ཉིས་པ་ཆུ་ཡི་ཁམས་སུ་ཞེས།།
གསུམ་པ་མེ་ཁམས་ཡིན་ཞེས་གྲགས།།
བཞི་བ་རླུང་གི་ཁམས་ཡིན་ཏེ།།
ལྔ་བ་དེ་ནི་ནམ་མཁའི་ཁམས། །
དྲུག་པ་རྣམ་ཤེས་ཁམས་ཡིན་ཟེར།།
ས་ཡིས་ཆུ་བརྟེན་ཆུ་ཡིས་རླུང་བརྟེན་ཞིང་།།
རླུང་གིས་མེ་བརྟེན་མེ་ཡིས་དྲོད་བརྟེན་ནས།།
འབྱུང་བ་ཆེན་པོ་བཞི་ནི་དེ་ལ་ཟེར།།
དེར་ཡང་ནམ་མཁའ་དང་བཅས་འ བྱུང་བ་ལྔ་
ཟེར་བ་གཞུང་ལ་གྲགས་ནས་སྣང་།།
157



ཁམས་འ བྱུང་བས་ བརྟེན་ནས་ས་ག ཞི་ཆགས།།
དེ་ལ་ཁོར་ཡུག་གླིང་བདུན་ཆགས།
གླིང་དེ་བདུན་པོ་བཤད་རྒྱུ་ན།།
འོད་དཀར་ཀུ་ཤ་ཟླ་བ་གསུམ།།
མིའམ་ཅི་ཁྲུང་ཁྲུང་དྲག་གླིང་གསུམ།།
འཛམ་གླིང་ཆེན་པོ་དེ་དང་བདུན།།
ཁོར་ཡུག་གླིང་བདུན་དེ་ལ་ཟེར། །
འཇིག་རྟེན་ས་གཞི་ཆགས་དུས་སུ།།
ཁམས་གསུམ་ཞེས་སུ་གྲགས་པ་དེ།།
སྟེང་ཕྱོགས་ནམ་མཁའི་ཁམས་དང་ག ཅིག །
བར་ན་ནོར་འཛིན་ས་གཞིའི་ཁམས།།
འོག་ན་དམྱལ་ཁམས་ཆེན་པོ་གསུམ།།
ཁམས་གསུམ་ཟེར་བ་དེ་ལྟར་ཡིན།།
ཁམས་འབྱུང་བ་ལ་བརྟེན་ས་གཞི་འདིར།
ས་གསུམ་ཞེས་སུ་གྲགས་པ་ཆགས།།
དེ་གསུམ་རིམ་བཞིན་བཤད་པ་ན།།
ས་འོག་ས་སྟེང་ས་བླ་གསུམ།།
ས་གསུམ་ཟེར་བ་གཞུང་ལ་གྲགས།།
འབྱུང་བ་བཞི་ཡིས་བརྟེན་པ་ཡི།།
158



འཇིག་རྟེན་ཡུལ་ཁམས་གསུམ་པོ་ལ།།
འགྲོ་བ་རིགས་དྲུག་ཆགས་པ་དེ།།
ལྷ་དང་མི་དང་ལྷ་མ་ཡིན།།
ཡི་དྭགས་དང་ནི་དུད་འགྲོ་དང༌།།
དམྱལ་བ་དང་བཅས་དྲུག་ཏུ་ཆགས།།
དེ་འཇིག་རྟེན་འགྲོ་བ་རིགས་དྲུག་རེད།།
འགྲོ་བ་རིགས་དྲུག་དེ འི་སྟེང་ལ།།
སྲིད་པའི་འཇིག་རྟེན་དེ་དང་ བདུན།1
དེ་ལྟར་འཇིག་རྟེན་བདུན་དུ་ཆགས།།
སར་འགྲོ་བ་རི གས་དྲུག་གནས་པའི་དུས།།
འགྲོ་ཚ་གྲང་སྡུག་བསྔལ་མྱོང་བའི་ཚེ།།
སྤྱིར་ཚ་བ་སེལ་བའི་ག ཉེན་པོ་ལ།།
གཡོན་ཚ་སེལ་དུང་གི་ཟླ་བ་ཤར།།
མ་འགྲོ་དྲུག་ས་ལ་གནས་པའི་ཚེ།།
མ་འགྲོ་དྲུག་གྲང་བ་སེལ་བའི་མགོན།།
ཤར་གསེར་རིའི་ལྷུན་པོའི་རྩེ་མོ་ནས།།
གསེར་ཆེན་ཁྲི་གདུགས་ཉི་མ་ཤར།།
མ་འགྲོ་དྲུག་གྲང་བའི་མཐའ་ལས་བྲལ།།
སྨག་མུན་པས་ས་སྟེང་ཁེབས་ པའི་དུས།།
159



མ་འགྲོ་དྲུག་སྡུག་བསྔལ་མྱོང་ བའི་ཚེ།།
སྨག་མུན་པ་སེལ་བའི་གཉེན་པོ་ལ།།
དགུང་སྐར་ཆེན་ལ་སོགས་སྐར་ཚོགས་ཤར།།
ས་འཇིག་རྟེན་མུན་པ་དེ་ལྟར་བསལ།།
ས་འ ཇིག་རྟེན་ཁམས་འདི་ཆགས་དུས་སུ།།
རི་དྲུག་ཅེས་སུ་གྲགས་པ་དེ།།
མན་ད་ར་དང་འོད་སྔོན་དང་།།
ནི་ཥ་ཊ་དང་ནོར་བུའི་འོ ད།།
བསིལ་བའི་རི་དང་ཁྲོ་རྣ་དྲུག ། །
རི་དྲུག་ཅེས་སུ་གྲགས་ནས་སྣང་།།
འ ཇིག་རྟེན་ཆགས་པའི་དུས་སྐབས་ལ།།
ཁོར་ཡུག་རི་བདུན་ཆགས་པ་དེ།།
ནོར་བུའི་འོད་དང་ཁྲོ་རྣ་དང་།།
ནི་ཥ་ཊ་དང་མན་ད་ར།།
རྡོ་རྗེའི་རི་དང་གངས་ཀྱི་རི།།
འོ ད་སྔོན་དང་བཅས་གཞུང་དུ་གསལ།།
རི་དང་རི་རབ་ཆགས་པའི་ཚེ།
གསེར་གྱི་རི་བདུན་ཆགས་པ་དེ།།
ལྟ་ན་སྡུག་དང་རྟ་རྣ་དང༌།།
.
160



མུ་ཁྱུད་འཛིན་དང་རྣམ་འདུད་དང་།།
སེང་ལྡེང་ཅན་དང་གཉའ་ཤིང་འཛིན།།
གཤོལ་མདའ་འཛིན་སོགས་གསེར་རི་བདུན།།
གསེར་གྱི་རི་བདུན་ཞེས་སུ་གྲགས།།
རི་དགུ་ཞེས་སུ་གྲགས་པ་དེ།།
གོང་གི་ག སེར་གྱི་རི་བདུན་དང་།།
རི་རྒྱལ་ལྷུན་པོ་ལ་སོགས་བརྒྱུད།།
མཐའ་ན་བསྐོར་བའི་ལྕགས་རི་བཅས།།
རི་དགུ་ཞེས་སུ་གྲགས་ནས་སྣང་།།
ས་ག ཞི་འ ཇིག་རྟེན་ཆགས་པའི་དུས།།
ནམ་ཟླ་དུས་ཚིགས་མ་དར་དུས།།
གནམ་ལོ་རྒྱལ་བོ་ག ཙོ་བྱས་པའི།།
དཔྱིད་དུས་དང་ནི་དབྱར་དུས་དང་།།
སྟོན་གྱི་ དུས་ དང་དགུན་དུས་བཞི།།
དུས་བཞི་ཞེས་སུ་ཕྱེ་བ་རེད།།
ནམ་ཟླ་འབྱེད་ པའི་ དུས་ བ ཞི་བོར།།
དུས་མཚམས་དེ་ནི་ ཟླ་བས་འབྱེད།།
དུས་རེར་ཟླ་བ་གསུམ་རེ་གནས།།
དུས་བཞི་ཟླ་བ་བཅུ་གཉིས་ཡིན།།
161



ཟླ་བ་ དང་བོ་དཔྱིད་ཀྱིས་ཚེས།།
བཞི་བ་ནས་བཟུང་དབྱར་ཟླ་རེད།།
བདུན་པ་སྟོན་གྱི་མགོ་ལ་བརྩི།
བཅུ་བ་ནས་བཟུང་དགུན་ཟླ་ཟེར། །
བཅུ་གཉིས་རྫོགས་ན་ལོ་གཅིག་ཟེར།།
དེ་ལྟར་དུས་ བཞི་ཆགས་རབས་ཡོད།།
དུས་དང་དུས་ཚིགས་དར་བའི་ཚེ།།
དུས་ཚིགས་ཉི་ཤུ་རྩ་བཞི་ནི།།
དཔྱིད་ཚུགས་ཆར་འབབ་སྲིན་བུ་འགུལ།།
དཔྱིད་མཉམ་ཚང་མང་འབྲུ་ཆར་དང་།།
དབྱར་ཚུགས་བྲི་བ་གང་རྨོན་འདེ བས།།
དབྱར་ཉི་ལྡོག་ཚ་བ་ཆུང་དང་ཆེ།།
སྟོན་ཚུགས་ བསིལ་འགུག་བད་དཀར་དང་།།
སྟོན་མཉམ་བད་ནག་བ་མོ་འབབ།།
དགུན་ཚུགས་ཁ་བ་ཆུང་དང་ཆེ།།
དགུན་ཉི་ལྡོག་གྲང་ངར་ཆུང་དང་ཆེ།།
དེར་དུས་ཚིགས་ཉི་ཤུ་རྩ་བཞི་ཟེར།།
དེ་ཡི་ཟླ་སྨད་ཆར་བ་འབབ།།
དཔྱིད་འབྲིང་ཟླ་སྟོད་སྲིན་བུ་འགུལ།།
162



-
ཟླ་སྨད་དཔྱིད་མཉམ་དཔྱིད་ཐའི་སྟོད།།
ཚང་མས་ཟླ་སྨད་འབྲུ་ཆར་ཟེར།།
དེ་དཔྱིད་ཟླའི་དུས་ཚིགས་དྲུག་པོ་རེད།།
དབྱར་ཟླ་གསུམ་གྱི་དུས་ཚིགས་ནི།།
དབྱར་ཟླ་དང་བོའི་ཟླ་སྟོད་ལ།།
དབྱར་ཚིགས་ཟླ་སྨད་བྲི་བ་གང་།།
ཟླ་འབྲིང་སྟོད་ལ་རྨོན་འདེབས་དང་།།
ཟླ་སྨད་ལ་ནི་དབྱར་ཉི་ལྡོག །
དབྱར་ཐའི་ཟླ་སྟོད་ཚ་བ་ཆུང་།།
ཟླ་སྨད་ཚ་བ་ཆེ་ཞེས་གྲགས།།
དེ་དབྱར་ཟླ་གསུམ་གྱི་དུས་དྲུག་རེད།།
སྟོན་ཟླ་གསུམ་གྱི་དུས་ཚིགས་དེ།།
ཆགས་པའི་རིམ་པ་བ ཤད་རྒྱུ་ན།།
སྟོན་ཟླ་དང་བོའི་ཟླ་སྟོད་ལ།།
སྟོན་ཚིགས་ཟླ་སྨད་བསིལ་འགུག་དང་།།
སྟོན་འབྲིང་ཟླ་སྟོད་བད་དཀར་དང་།།
ཟླ་སྨད་སྟོན་མཉམ་སྟོན་ཐ་མའི།།
ཟླ་སྟོད་བད་ནག་ཟླ་སྨད་ལ།།
བ་མོ་འབབ་ཅེས་ཟེར་བ་ཡིན།།
163



དགུན་ཟླ་གསུམ་གསུམ་དུས་ཚིགས་དྲུག །
དེ་ཆགས་པའི་རིམ་པ་བཤད་རྒྱུ་ན།།
དགུན་འགོའི་ཟླ་སྟོད་དགུན་ཚིགས་དང་།
ཟླ་སྨད་ཁ་བ་ཆུང་བ་དང་།
དགུན་འབྲིང་ཟླ་སྟོད་ཁ་བ་ཆེ།།
ཟླ་སྨད་ལ་ནི་དགུན་ཉི་ལྡོག །
ཐ་ཆུང་ཟླ་སྟོད་གྲང་ངར་ཆུང་།
ལོ་མཇུག་ཟླ་སྨད་གྲང་ངར་ཆེ།།
དེ་ལྟར་དུས་ཚིགས་ཉེར་བཞི་ཆགས།།
དུས་དང་དུས་མཚམས་དར་དུས་སུ།།
དུས་དྲུག་ཅེས་སུ་གྲགས་པ་དེ། །
དཔྱིད་དང་སོ་ག་དབྱར་དང་ནི།།
སྟོན་དང་དགུན་སྟོད་དགུན་སྨད་དྲུག །
དུས་དྲུག་ཅེས་སུ་གྲགས་ནས་སྣང་། །
དུས་དང་དུས་མཚམས་རིམ་ བཞིན་ཕྱེ།
ཉིན་དང་མཚན་གཉིས་ཞེས་པ་ནི།།
ཉི་ཟླ་ཆ་ག ཉིས་དགུང་ནས་ཤར།།
ས་ལ་ས་གཞི་གོ་ལ་ཆགས།།
དེ་དག་རིམ་བཞིན་འཁོར་བཞིན་འཁོར།།
དགུང་ཉི་མ་ཤར་ཚེ་ཉིན་དཀར་ཟེར།།
164



དགོང་ཟླ་བ་ཤར་དུས་ནུབ་མོ་ཟེར།། །
ཉིན་དང་མཚན་གཉིས་དེ་ལྟར་འབྱེད།།
ཉིན་དང་མཚན་ག ཉིས་ཕྱེ་དུས་སུ།།
ཉིན་མཚན་དུས་དྲུག་ཅེས་པ་དེ།།
སྔ་དྲོ་ཉིན་གུང་ཕྱི་དྲོ་དང་། །
སྲོད་དང་ནམ་གུང་ཐོ་རེངས་དྲུག །
ཉིན་མཚན་དུས་དྲུག་ཅེས་སུ་གྲགས།།
ཉིན་དང་མཚན་གཉིས་དར་བའི་དུས།།
དུས་ཚིགས་དྲུག་ཅེས་གྲགས་པ་དེ།།
དགུན་གྱི་དུས་དང་དཔྱིད་ཀྱི་དུས།།
དབྱར་གྱི་དུས་དང་དབྱར་ཐུང་དུས།།
དབྱར་རིང་བོའི་དུས་དང་ག ཉིས་ལ་ཟེར།
ཁམས་འ བྱུང་བའི་ས་ག ཞི་ཆགས་པའི་དུས།།
གླིང་དང་གླིང་ཕྲན་ཕྱོགས་དང་ཕྱོགས།།
དེར་བརྟེན་ནས་ཆུ་བོ་ཆེན་པོ་བཞི།།
ཆགས་རབས་ ལོ་རྒྱུས་བཤད་རྒྱུ་ན
ཆུ་བོ་གངྒཱ་དེ་དང་གཅིག །
སི་ཏ་ཆུ་བོ་དེ་དང་གཉིས།།
ཆུ་བོ་པགླུ་དེ་དང་གསུམ།།
165.



ཡ་མུ་ན་དང་བཞི་ལ་ཟེར།།
སྤྱིར་འཛམ་གླིང་ནོར་འཛིན་ཆེན་མོ་ལ།།
ཆུ་ཡན་ལག་བརྒྱད་ལྡན་ཞེས་པ་དེ།།
བསིལ་བ་དང་གཅིག་ཡང་བ་གཉིས།།
ཞིམ་པ་དང་གསུམ་འཇམ་པ་བཞི།
དྲི་ང་བ་མེད་ དང་དྭངས་པ་དྲུག །
འ ཐུང་ན་ལྟོ་བར་བདེ་དང་བདུན།།
འཐུང་ན་མགྲིན་པར་མི་གནོད་པ།།
ཆུ་ཡན་ལག་བརྒྱུད་ལྡན་ཞེས་སུ་ག སུངས།།
ས་འཇིག་རྟེན་ནོར་འཛིན་ཆགས་པའི་སྐབས།།
ཕྱོགས་དང་ཕྱོགས་མཚམས་ཡུལ་ཡུལ་གྲུ། །
གླིང་དང་གླིང་ཕྲན་ཆུ་དང་ཀླུང་།།
རིམ་དང་རིམ་པར་ཆགས་པའི་སྐབས།།
ཆུ་གཏེར་བཞི་ཞེས་གྲགས་པ་དེ།།
རི་རབ་རི་ཡི་རྒྱལ་བོ་ཡི།།
ཕྱོགས་བཞིའི་རྒྱུ་མཚོ་དེ་ལ་ཟེར།།
ཁམས་འ བྱུང་བ་ས་གཞི་ཆགས་པའི་དུས།།
ཁམས་རང་བྱུང་ཆེན་པོའི་ཡུལ་ཕྱོགས་ལ།།
མཚོ་དྲུག་ཅེས་སུ་གྲགས་པ་དེ།།
166



སྦྲང་རྩི་དང་ནི་མར་གྱི་མཚོ།།
ཞོ་དང་འོ་མ་ཆུ་དང་ལྔ་།།
ཆང་གི་མཚོ་དང་དྲུག་ལ་ཟེར།།
རི་དང་ཆུ་དང་མཚོ་ལ་སོགས།།
ས་འཇིག་རྟེན་ཁམས་ལ་མཉམ་དུ་ཆགས།།
དེར་རོལ་བའི་མཚོ་བདུན་ཟེར་བ་དེ།།
ཚྭ་ཡི་མཚོ་དང་ཆང་གི་མཚོ།།
ཆུ་ཡི་མཚོ་དང་འོ་མའི་མཚོ།།
ཞོ་ཡི་མཚོ་དང་མར་གྱི་མཚོ། །
སྦྲང་རྩིའི་མཚོ་སོགས་བདུན་ལ་ཟེར།།
ཁམས་ས་གཞི་ཆེན་པོའི་ཡུལ་ཕྱོགས་ལ།།
ཆུ་ཡན་ལག་བརྒྱད་ལྡན་ལ་སོགས་པའི།།
ཆུ་དང་མཚོ་དྲུག་ལ་སོགས་ཆགས།།
ཡང་ཆུ་བོ་བཞི་ཞེས་གྲགས་པ་དེ།།
འདོད་པའི་ཆུ་དང་སྲིད་པའི་ཆུ།།
ལྟ་བའི་ཆུ་དང་མ་རིག་ཆུ།།
ཆུ་བོ་བཞི་ཞེས་གྲགས་ནས་སྣང་།།
ས་འཇིག་རྟེན་ཆགས་པའི་ དུས་སྐབས་ལ།།
སངས་རྒྱས་ཁམས་བྱོན་དུས་དེ་ལ།།
167



ལྷ་ཆེན་བརྒྱད་ཅེས་གྲགས་པ་དེ།།
དབང་ཕྱུག་རྒྱལ་བོ་བརྒྱ་བྱིན་དང༌།།
ཚངས་པ་ཁྱབ་འཇུག་ཚོགས་བདག་ དང་།།
བྷངྒི་རི་ཏི་གཞོན་ནུ་གདོང་།།
འདོད་པའི་ དབང་ཕྱུག་ལ་སོགས་ བརྒྱུད།།
འཇིག་རྟེན་ལྷ་ཆེན་པརྒྱད་དུ་གྲགས།།
སངས་རྒྱས་ཁམས་ལ་བྱོན་པའི་དུས།།
ས་འཇིག་རྟེན་ཁམས་ཀྱི་ཡུལ་ཕྱོགས་ལ།།
སྲིད་པ་ཆགས་པའི་ལྷ་དགུ་བོ།།
ཡར་ལྷ་ཤམ་པོ་དེ་དང་ག ཅིག །
རྨ་ཆེན་སྦོམ་ར་དེ་དང་གཉིས།།
གཉན་ཆེན་ཐང་ལྷ་དེ་དང་གསུམ།།
སྒམ་པོ་ལྷ་རྗེ་དེ་དང་བཞི།།
སྐྱོགས་ཆེན་ལྡོང་ར་དེ་དང་ལྔ།།
ཇོ་བོ་གཡུལ་རྒྱལ་དེ་དང་དྲུག །
ཞོགས་ལྷ་རྒྱུག་པོ་དེ་དང་བདུན།།
ཤེའུ་ཁ་རག་ལ་སོགས་པ།།
སྲིད་པ་ཆགས་པའི་ ལྷ་དགུ་ཟེར།།
རང་ བྱུང་ས་གཞི་ཆགས་པའི་སྐབས།།
168



སངས་རྒྱས་ཁམས་ལ་བྱོན་པའི་དུས།།
ནོར་དངོས་གྲུབ་འ བྱུང་བའི་ཀླུ་ཆེན་བརྒྱུ ད།།
མཐའ་ཡས་འཇོག་པོ་སྟོབས་ རྒྱུ་དང༌།།
རིགས་ལྡན་ནོར་རྒྱ ས་དུང་སྐྱོང་དང༌།།
པདྨ་ཝ་རུ་ན་རྣམས་བརྒྱད།།
ཀླུ་ཆེན་བརྒྱད་ཅེས་ག ཞུང་ན་གསལ།།
ཁ མས་འཇིག་རྟེན་ས་གཞི་ཆགས་དུས་དེར།
སངས་རྒྱས་ཁམས་ལ་བྱོན་པའི་ཚེ།།
ག ཟའ་བརྒྱུད་ཅེས་སུ་གྲགས་པ་དེ།།
ཕུར་བུ་པ་སངས་སྤེན་པ་དང་། །
ཟླ་བ་སྒྲ་ག ཅན་ མིག་དམར་དང་།1
ཉི་མ་ལྷག་པ་བརྒྱད་དུ་བ ཤད།།
སྟོན་པ་འཁྲུངས་པའི་ཡ་ཐོག་ལ།།
གཟའ་དང་རྒྱུ་སྐར་གནས་པ་ལ།།
དེར་གཟའ་དགུ་ཞེས་སུ་གྲགས་པ་དེ།།
ཉི་མ་ཟླ་བ་ལྷག་པ་དང་།།
མིག་དམར་ཕུར་བུ་སྒྲ་གཅན་དང་།།
པ་སངས་ སྤེན་པ་མཇུག་རིང་དགུ།།
གཟའ་དགུ་ཞེས་སུ་གྲགས་ནས་སྣང་།
169



ཁོམས་འཇིག་རྟེན་ས་ག ཞི་ཆགས་པའི་སྐབས།
མ་འགྲོ་དྲུག་ཁམས་ལ་གནས་པའི་སྐབས།།
ལྷ་སྲིན་སྡེ་བརྒྱད་ཅེས་པ་དེ།།
ག ཤིན་རྗེ་མ་མོ་བདུད་དང་ བཙ ན།།
རྒྱལ་བོ་ཀླུ་དང་གནོད་སྦྱིན་དང་།།
ག ཟའ་ལ་སོགས་ཏེ་སྡེ་བརྒྱད་ཟེར།།
མ་འགྲོ་དྲུག་དར་བའི་དུས་སྐབས་ལ།།
འགོ་བའི་ ལྷ་ལྔ་ཞེས་པ་དེ།།
ཡུལ་ལྷ་ཕ་ལྷ་མ་ལྷ་དང་། །
དགྲ་ལྷ་སྲོག་ལྷ་བཅས་པ་ལྔ་།།
འགོ་བའི་ལྷ་ལྔ་ཞེས་སུ་གྲགས།།
ཁམས་འ བྱུང་བ་ཆེན་པོ་ལ་བརྟེན་པའི།།
ཁམས་གླིང་བཞི་ཆགས་པའི་ དུས་སྐབས་ལ།།
སྲིད་པ་གསུམ་དུ་གྲགས་པ་དེ།།
ལྷ་ཡི་སྲིད་པ་དེ་དང་ག ཅིག །
ཀླུ་ཡི་སྲིད་པ་དེ་དང་ག ཉིས།།
མི་ཡི་སྲིད་པ་དེ་དང་གསུམ།།
སྲིད་པ་གསུམ་ཞེས་ག ཞུང་ལ་གྲགས།།
ཁམས་འཇིག་རྟེན་ས་གཞི་ཆགས་པའི་དུས།།
170



ས་འོག་རིམ་པ་དགུ་བོ་དེ།།
ལ་ལ་དག་ན་རེ་དང་ག ཅིག །
ས་ལྷ་བརྟན་མ་བླ་མགོན་དང་།
སྟོང་གསུམ་རྒྱལ་བ་རྗེ་ཁྲ་བོ།།
འགོག་ཆེན་དྲུག་འབུ མ་ས་སྲིན་དམར།།
སྣང་སེལ་མཆེད་དྲུག་བེ་སྣ བས་རྒྱལ།།
ས་འོག་ཁྲི་འབུམ་རིམ་དགུ་ཞེས།།
ག ཞུང་དུ་གསུངས་པས་ཐེ་ཚོམ་མེད།།
སྔོན་གྱི་བསྐལ་བ་དང་བོ་ལ།།
ཁམས་དང་འཇིག་རྟེན་ཆགས་པའི་དུས།།
ས་གཞིའི་ཁམས་དང་ བར་སྣང་ཁམས།།
ནམ་མཁའི་ཁམས་དང་ཁམས་གསུམ་འདིའི།།
ནམ་མཁའ་སྟོང་བའི་དབྱིངས་རིམ་ན།།
སྤྲིན་གྱི་ཚོགས་ཀུན་འདུ་བ་དེ།།
ག ནམ་རང་ལས་བྱུང་ཞིང་རང་ལ་ཐིམ།།
དེ་སྟོང་བ་ཉིད་ཀྱི་མངོན་ཚུལ་རེད།།
སྔོན་གྱི་ བསྐལ་བ་ཆགས་དུས་སུ།།
མཐོ་ནམ་མཁའ་ཡངས་པའི་ཕོ་བྲང་དུ།།
དངོས་གྲུབ་ཆར་རེ་ཆ གས་ར བས་དེ།།
174



མཐོ་ནམ་མཁའ་ཡངས་པའི་གུར་ཁང་ལ།།
ཆུ་འཛིན་ཚོགས་ཀྱི་ཆུ་རྡུལ་བསགས།།
ཆུ་རྡུལ་ཚོགས་པའི་ཆར་ཆུ་དེ།
ལྷའི་དངོས་གྲུབ་བཞིན་དུ་བབས་པ་རེད།།
ཆར་བསིལ་མ་བྱུང་རབས་དེ་ལྟར་བཤད།།
སྔོན་བསྐལ་བ་ཆགས་པའི་ཡ་ཐོག་ལ།།
བར་སྣང་སྟོང་བའི་དབྱིངས་རིམ་ན།།
འོད་སྣ་ལྔས་བར་སྣང་ཁྱབ་ལེ་དེ།།
འཇའ་ཚོན་སྣ་ལྔའི་འོད་མདངས་རེད།།
དེ་རྒྱ་མཚོ་དང་ནི་སྤྲིན་ཚོགས་ དང་།།
དགུང་ཉི་ཟེར་འོད་ཀྱི་མཛེས་མདངས་རེད།།
དེ་དངོས་མེད་སྟོང་བའི་གཟུགས་སྣང་རེད།།
དེ་སྟོང་བ་སྟོང་བར་རང་ཐིམ་རེད།།
སྔོན་གྱི་བསྐལ་བ་དང་བོ་ལ།།
ཁམས་ནོར་འཛིན་ཕྱུག་མོའི་སྐྱེད་ཚལ་ལ།།
ཤིང་དང་ཤིང་རིགས་ནགས་ཚལ་ཏེ། །
གྲངས་དང་ལོ་རྒྱུས་བཤད་རྒྱུ་ན།།
སྤྱིར་འཇིག་རྟེན་བོད་ཀྱི་གཏམ་དཔེ་ལ།།
ཤིང་རིགས་སུམ་བརྒྱ་དྲུག་ཅུ་ཡོད།།
17?



ཤིང་ལོ་མ་ཉིས་ཁྲི་དགུ་སྟོང་ཡོད།།
དེ་ཟེར་བ་འཇིག་རྟེན་བོད་ལ་གྲགས།།
སྔོན་བསྐལ་བ་ཆགས་པའི་ དང་བོ་ལ།།
ཁམས་རང་བྱུང་ཆེན་པོའི་ས་ག ཞི་ལ།།
རྩྭ་དབྱར་གསུམ་མཚོ་མོ་འཁྱིལ་བཞིན་སྐྱེ།།
རྩྭ་དགུན་གསུམ་མར་ཁུ་འཁྱིལ་བཞིན་གནས།།
ཚུལ་དེ་འདྲ་མཐོང་ན་ཉམས་རེ་དགའ།།
སྔོན་བསྐལ་བ་ཆགས་པའི་ དང་བོ་ལ།།
ཁམས་རང་བྱུང་ཆེན་པོའི་སྤང་ལྗོངས་ལ།།
དབྱར་ཟླ་གསུམ་སྐྱིད་ཀྱི་དུས་སྐབས་ལ།།
སྤང་མེ་ཏོག་སྣ་ཚོགས་འཁྲུངས་པ་དེ།།
དབྱར་དུས་གསུམ་སྐྱིད་ཀྱི་རྒྱན་ཞིག་རེད།།
འདི་ བསྐལ་བ་ཆགས་པའི་རྒྱན་ཞིག་རེད།།
འཛ མ་གླིང་བསྐལ་བའི་ཆགས་ར བས་འ དི།།
མི་མཁས་པས་དཔྱོད་དང་དོན་རེ་ཆེ།། །།
(《མདོ་སྨད་ཡུལ་གྱི་ངག་རྩོམ་པད་མའི་ཆུན་པོ》ལས་བདམས།）
173



བཅུ་དྲུག་པ། སྲིད་པ་ཆགས་ཀུ་དྲིས་ལན་རད་བྱོན།
དྲི། དྲིན་ཆེ་བ་དྲིན་ཆེན་ཕ་མ་རེད།།
རྩ་ཆེ་བ་འཇིག་རྟེན་ཆགས་ལུགས་རེད།།
དེ་ཆགས་པ་སྔའ མ་འཇིག ་ པ་སྡེ། །
དེ་ཆགས་པ་སྔ་ན་ཆགས་ཚུལ་ཤོད།།
དེ་འཇིག་པ་སྔ་ན་འཇིག་ཚུལ་ཤོད།།
ལན། དེ་ཆགས་པ་མི་སྔ་འཇིག་པ་སྔ།།
དེ་དང་བོ་འཇིག་པའི་འཇིག་ཚུལ་བཤད།།
དེ་དང་བོ་འཇིག་པའི་འཇིག་ཚུལ་འདི།།
ག ན་མེ་འཇིག་ཆུ་འཇིག་རླུང་འཇིག་གསུམ།།
དེ་གསུམ་པོ་ཕ ན་ལ་འཇིག་སྲོལ་མེད།།
དྲི། མེས་འཇིག་པའི་མཇུག་ལ་ཅི་ཞིག་ཆགས།།
ཆུས་འཇིག་པའི་མཇུག་ལ་ཅི་ཞིག་ཆགས།།
རླུང་འཇིག་པའི་མཇུག་ལ་ཅི་ཞིག་ཆགས།།
ལན། མེས་འཇིག་རྗེས་བསམ་གཏན་དང་བོ་ཆགས།།
ཆུ་རླུང་གིས་མི་འཇིག་མེ་ཡིས་འཇིག །
174



གནས་བསམ་གཏན་དང་བོ་མན་ཆད་ཡིན།།
ཆུས་འཇིག་རྗེས་བསམ་ག ཏན་ག ཉིས་པ་ཆགས།།
མེ་རླུང་གིས་མི་འཇིག་ཆུ་ཡིས་འཇིག །
གནས་བསམ་གཏན་གཉིས་པ་མན་ཆད་ཡིན།།
རླུང་འཇིག་རྗེས་ བསམ་གཏན་གསུམ་པ་ཆགས།།
མེ་ཆུ་ཡིས་མི་འཇིག་རླུང་གིས་འཇིག །
གནས་ བསམ་ག ཏན་གསུམ་པ་མན་ཆད་ཡིན།།
དྲི། བསམ་གཏན་དང་བོའི་གནས་གསུམ་ཤོད།།
བསམ་ག ཏན་གཉིས་པའི་གནས་གསུམ་ཤོད།།
བསམ་གཏན་གསུམ་པའི་གནས་གསུམ་ཤོད།།
བསམ་ག ཏན་བཞི་བའི་གནས་གསུམ་ཤོད།།
གཟུགས་ཁམས་གནས་རིས་བཅུ་བདུན་ཤོད།།
རྟོགས་པའི་ ཚངས་པའི་གནས་ལྔ་ཤོད།།
དེ་རེ་རེའི་ཁ་ནས་ མིང་རེ་དྲོངས།།
ཁྱོད་ཡུན་རིང་མ་འགོར་ལན་རེ་ཐོ བས།།
ལན། ཚངས་རིས་ཚངས་པ་ཚངས་ཆེན་གསུམ།། །
དེ་བསམ་ག ཏན་དང་བོའི་གནས་གསུམ་ཡིན།།
གནས་འོད་ཆུང་ཚད་མེད་འོད་གསལ་གསུམ།།
དེ་བསམ་གཏན་གཉིས་པའི་ག ནས་གསུམ་ཡིན།།
དགེ་རྒྱས་དགེ་ཆུང་ཚད་མེད་དགེ ། །
175



དེ་བསམ་ག ཏན་གསུམ་པའི་གནས་གསུམ་ཡིན།།
སྤྲིན་མེད་བསོད་ནམས་འབྲས་བུ་ཆེ།།
དེ་བསམ་གཏན་བཞི་བའི་གནས་གསུམ་ཡིན།།
ག ནས་མེ་ཆེ་མེ་ག དུང་གྱ་ནོམ་སྣང་།།
ཤིན་ཏུ་མཐོ་དང་འོག་མིན་ལྔ་།།
དེ་རྟོགས་པའི་ཚངས་པའི་གནས་ལྔ་ཡིན།།
དེ་ཐམས་ཅད་བསྡོམས་ནས་བགྲང་རྒྱུ་ན།།
གཟུགས་ཁམས་ཀྱི་གནས་རིས་བཅུ་བདུན་ཡིན།།
དྲི། གཟུགས་ཁམས་ཀྱི་གནས་རིས་བཅུ་བདུན་གྱི།།
དེའི་གོང་མ་གཟུགས་མེད་གནས་བཞི་ཡོད།།
གནས་བཞི་བོ་རེ་རེའི་མིང་རེ་དྲོངས། །
ཁྱོད་ཡུན་རིང་མ་འགོར་ལན་རེ་ཐོབས། །
ལན། གནས་ནམ་མཁའ་མཁའ་ཡས་རྣམ་ཤེས་ནི།།
མཐའ་ཡས་ཅི་ཡང་མེད་དང་སྲིད་རྩེ་བཞི།།
དེ་དག་གཟུགས་མེད་སྐྱེ་མཆེད་མུ་བཞི་ཡིན།།
དྲི། གནས་སེམས་ཅན་སྐྱེ་བའི་ཁམས་གསུམ་ཤོད།།
ཁམས་གསུམ་པོ་རེ་རེའི་མིང་རེ་དྲོངས།།
ལན། གནས་འདོད་ཁམས་གཟུགས་ཁམས་གཟུགས་མེད་ཁམས།།
དེ་སེམས་ཅན་སྐྱེ་བའི་ཁམས་གསུམ་ཡིན།།
དྲི། འདོད་ཁམས་འ དོད་ལྷ་རིགས་དྲུག་ཤོད།།
176



འདོད་ཁམས་འདོད་ལྷ་རི གས་དྲུག་པོ།།
དེ་རེ་རེའི་ཐད་ནས་མིང་རེ་དྲོངས། །
ལན། རྒྱལ་ཆེན་རིགས་བཞིའི་གནས་དང་ག ཅིག །
སུམ་ཅུ་རྩ་གསུམ་གནས་དང་གཉིས།།
འཐབ་བྲལ་དགའ་ལྡན་འཕྲུལ་དགའ་ལྔ།།
གཞན་འཕྲུལ་དབང་བྱེད་ག ནས་ དང་དྲུག །
དེ་འདོད་ཁམས་འདོད་ལྷ་རིགས་དྲུག་ཡིན།།
དྲི། འདོད་ཁམས་འདོད་ལྷ་རིགས་དྲུག་གི ། །
གནས་ས་དང་འདྲེས་པ་ཅི་འདྲ་ཡོད།།
ས་དང་མ་འདྲེས་ཅི་འདྲ་ཡོད།།
དེ་རེ་རེའི་ཐད་ནས་ མིང་རེ་དྲོངས།།
ལན། ས་དང་འདྲེས་པའི་གནས་གཉིས་ཡོད།།
ས་དང་མ་འདྲེས་གནས་བཞི་ཡོད།། །
རྒྱལ་ཆེན་རིགས་བཞི་སུམ་ཅུ་རྩ་གསུམ་དེ།།
ས་དང་འདྲེས་པའི་གནས་ག ཉིས་ཡིན།།
འཐབ་བྲལ་དགའ་ལྡན་འཕྲུལ་དགའ་དང་།།
ག ཞན་འཕྲུལ་དབང་བྱེད་གནས་ དང་བཞི།།
ས་དང་མ་འདྲེས་གནས་བཞི་ཡིན།།
དྲི། འདོད་ལྷ་རིགས་ཀྱི་ལུས་ཚད་ཤོད།།
རྒྱལ་ཆེན་རིགས་བཞིའི་ལུས་ཚད་ཤོད།།
177



འདོམ་དང་རྒྱང་གྲགས་ཅི་འདྲ་ཡོད།།
སུམ་ཅུ་རྩ་གསུམ་ལུས་ཚད་ལ།། །
འ དོ མ་དང་རྒྱུང་གྲུགས་ཅི་འདྲ་ཡོད།།
འཐབ་བྲལ་ལྷ་ཡི་ལུས་ཚད་ལ།།
འདོ མ་དང་རྒྱང་གྲགས་ཅི་འདྲ་ཡོད།།
དགའ་ལྡན་ལྷ་ཡི་ལུས་ཚད་ལ།།
འདོམ་དང་རྒྱང་གྲགས་ཅི་འདྲ་ཡོད།
འཕྲུལ་དགའ་ལྷ་ཡི་ལུས་ཚད་ལ།།
འདོམ་དང་རྒྱུང་གྲགས་ཅི་འདྲ་ཡོད། །
གཞན་འཕྲུལ་དབང་བྱེད་ལུས་ཚད་་ལ།།
འདོ མ་དང་རྒྱང་གྲགས་ཅི་འདྲ་ཡོད།།
ཁྱོད་ཡུན་རིང་མ་འགོར་ལན་རེ་ཐོབས།།
ལན། རྒྱལ་ཆེན་རིགས་བཞིའི་ལུས་ཚད་ལ།།
གཞུ་འདོམ་བརྒྱ་དང་ཉེར་ལྔ་ཡོད།
རྒྱང་གྲགས་ག ཅིག་གི་བཞི་ཆ་ཡིན།།
སུམ་ཅུ་རྩ་གསུམ་ལུས་ཚད་ལ།།
གཞུ་འདོམ་ཉིས་བརྒྱ་ལྔ་བཅུ་ཡོད།།
རྒྱང་གྲགས་ག ཅིག་གི་བཞི་ཆའི་ག ཉིས།།
འཐབ་བྲལ་ལྷ་ཡི་ལུས་ཚད་ལ།།
གཞུ་འདོམ་བཞི་བརྒྱ་རྒྱང་གྲགས་ཀྱི།།
178



བ ཞི་ཆ་ནང་གི་སུམ་ཆ་ཡིན།།
དགའ་ལྡན་ལྷ་ཡི་ལུས་ཚད་ལ།།
གཞུ་འདོམ་ལྔ་བརྒྱ་ཐམ་པ་ཡོད།།
རྒྱང་གྲགས་ཡོངས་རྫོགས་ཚང་བ་ཡིན།།
འཕྲུལ་དགའ་ལྷ་ཡི་ལུས་ཚད་ལ།།
གཞུ་འདོམ་དྲུག་བརྒྱ་ལྔ་བཅུ་ཡོད།།
གཞན་འཕྲུལ་དབང་བྱེད་ ལྷ་ཡི་ལུས་ཚད་ལ།།
གཞུ་འདོམ་བདུན་བརྒྱ་ལྔ་བཅུ་ཡོད།།
དེ་འདོད་ལྷ་རིགས་ཀྱི་ལུས་ཚད་ཡིན།།
དེ་ཤེས་ན་འདོམ་དང་རྒྱང་གྲགས་ དང་།།
དཔག་ཚད་བརྩི་ཚུལ་ཡང་ཤེས་དགོས།།
དྲི། རྒྱང་གྲགས་ དཔག་ཚད་བརྩི་ཚུལ་ཤོད།།
དཔག་ཚད་བརྩི་ཚུལ་ཅི་འདྲ་ཡིན།།
རྒྱང་གྲགས་བརྩི་ཚུལ་ཅི་འདྲ་ཡིན།།
གཞུ་འདོམ་བརྩི་ཚུལ་ཅི་འདྲ་ཡིན།།
ཁྱོད་ཡུན་རིང་མ་འགོར་ལན་རེ་ཐོབས།།
ལན། རྒྱང་གྲགས་དཔག་ཚད་བཤད་རྒྱུ་ན།།
རྡུལ་ཕྲ་རབ་བསགས་ནས་ཡོང་བ་ཡིན།།
ཕྲ་རབ་རྡུལ་བདུན་བསགས་པ་ལ།།
རྡུལ་ཕྲན་གཅིག་ལ་བཞག་པ་ཡིན།།
179



དེ་བདུན་ལ་ནི་ལྕགས་རྡུལ་གཅིག །
ལྕགས་རྡུལ་བདུན་ནི་ཆུ་རྡུལ་གཅིག །
ཆུ་རྡུལ་བདུན་ལ་རི་བོང་གཅིག །
རྡུལ་དེ་བདུན་ལ་ལུག་རྡུལ་ག ཅིག །
ལུག་རྡུལ་བདུན་ལ་གླང་རྡུལ་ག ཅིག །
དེ་བདུན་ཉི་རྡུལ་ག ཅིག་ཡིན་ཟེར།།
དེ་བདུན་ལ་ནི་སྲོ་མ་གཅིག །
སྲོ་མ་བདུན་ནི་ཤིག་གཅིག་ཡིན།།
ཤིག་བདུན་ཚོགས་ལ་ནས་གཅིག་ཡིན།།
ནས་བདུན་ལ་ནི་སོར་ཚིགས་ག ཅིག །
སོར་ཚིགས་ཉི་ཤུ་རྩ་བཞི་ལ།།
བརྩིས་ནས་ཁྲུ་གང་བཞག་ནི་ཡིན།།
ཁྲུ་བཞི་ལ་ནི་གཞུ་འདོམ་གང་།།
ག ཞུ་འདོམ་ལྔ་བརྒྱ་རྒྱང་གྲགས་ག ཅིག །
རྒྱང་གྲགས་བརྒྱད་ལ་དཔག་ཚད་གཅིག །
དེ་རྒྱང་གྲགས་དཔག་ཚད་བརྩི་ཚུལ་རེད།།
གླུ་དེ་ཡི་ལན་ལ་འདི་ལྟར་རེད།།
དྲི། འདོད་ལྷ་རིགས་དྲུག་ཚེ་ཚད་ཤོད།།
ལན། འདོད་ལྷའི་ཚེ་ཚད་བཤད་རྒྱུ་ན།།
མི་ལོ་ལྔ་བཅུ་ཐམ་པ་ལ།།
180



རྒྱལ་ཆེན་རིགས་བཞིའི་ཉིན་ཞག་ག ཅིག །
དི་སུམ་ཅུ་དེ་ལ་ཟླ་གཅིག་ཟེར།།
དེ་བཅུ་གཉིས་དེ་ལ་ལོ་གཅིག་ཡིན།།
ལོ་དེ་ལྔ་བརྒྱ་ལོན་པ་ལ།།
རྒྱལ་ཆེན་རིགས་བཞིའི་ཚེ་ཚད་ཡིན།
མི་ལོ་བརྒྱ་དང་རྩ་གསུམ་ལ།།
ལྷ་ཉིན་ཞིག་ལ་བརྩིས་པ་ཡིན།།
དེ་ལྟར་ལོ་དང་ཟླ་བ་ཡིན།།
བརྩི་ཚུལ་དེ་བཞིན་བརྩིས་ནས་ནི།།
རང་ལོ་སྟོང་དང་ཉིས་སྟོང་དང་།།
བ ཞི་སྟོང་བརྒྱད་སྟོང་ཁྲི་ཕྲག་སྟོང་།།
རིམ་པ་བཞིན་དུ་སུམ་ཅུ་ལྷ། །
རྩ་གསུམ་གཞན་འཕྲུལ་དབང་བྱེད་པར།།
འདོད་ལྷ་རིགས་དྲུག་ཚེ་ཚད་རེད།
གླུ་དེ་ཡི་ལན་ལ་འདི་ལྟར་རེད།།
དྲི། ཁྱོད་ལྷ་ མིའི་ཚེ་ཚད་བཤད་རྒྱུ་ན།།
ཉིན་ཞག་ཇི་ལྟར་བརྩིས་ནི་ ཡིན།།
དེ་ལོ་བརྩི་ཚུལ་ཅི་འདྲ་ ཡིན།། །
བསྐལ་བ་བརྩི་ཚུལ་ཅི་འདྲ་ ཡིན།།
དེ་རྣམས་ཀྱི་བ རྩི་སྲོལ་ཅི་ལྟར་ ཡིན།
1e



དེ་རྣམས་ཀྱི་བརྩི་སྲོལ་མ་ཤེས་ན།།
ལོ་བསྐལ་བརྩི་ཚུལ་ཤེས་སྲོལ་མེད།།
ཁྱོད་ཡུན་རིང་མ་འགོར་ལན་རེ་ཐོབས།།
ལན། ད་དུས་མཐའི་སྐད་ཅིག་བཤད་རྒྱུ་ན།།
རྡུལ་ཕྲ་རབ་གཅིག་ནི་འགྲིལ་ཡུན་ལ།།
དེ་ནི་སྐད་ཅིག་མ་གཅིག་ཡིན།།
དེ་འདྲའི་སྐད་ཅིག་བཅུ་དྲུག་ལ།།
ཐང་ནི་གཅིག་གི་ཡུན་ཚད་ ཡིན།།
ཐང་ཅིག་སུམ་ཅུ་ཡུད་ཙམ་ ཡིན།།
ཡུད་ཙམ་སུམ་ཅུ་ཉིན་ཞག་ག ཅིག །
དེ་ལ་ཆུ་ཚོད་དྲུག་ཅུ་ཡོད།།
ཉིན་ཞག་སུམ་ཅུ་ཟླ་བ་གཅིག ། །
ཟླ་བ་བཅུ་གཉིས་ལོ་གཅིག་ ཡིན།།
དེ་ལོ་ཟླ་ཞག་གསུམ་བརྩི་ཚུལ་ཡིན།།
གླུ་དེ་ཡི་ལན་ལ་འདི་ལྟར་ ཡིན།
དྲི། ཁྱོད་གལ་ཏེ་བསྐལ་བ་བཤད་རྒྱུ་ན།།
བསྐལ་བ་རྣམ་པ་མང་བོ་ཡོད།།
བསྐལ་བ་བརྩི་ཚུལ་ཅི་འདྲ་ ཡིན།།
འཇིག་བསྐལ་ཅི་ལྟར་བརྩིས་པ་ ཡིན།།
སྟོང་བསྐུལ་ཅི་ལྟར་བརྩིས་པ་ ཡིན།།
182



ཆགས་བསྐལ་ཅི་ལྟར་ བ རྩིས་པ་ཡིན།།
གནས་བསྐལ་ཅི་ལྟར་བརྩིས་པ་ ཡིན།།
ཁྱོད་ཡུན་རིང་མ་འགོར་ལན་རེ་ཐོབས།།
ལེན། དང་བོ་འཇིག་བསྐལ་བཤད་རྒྱུ་ན།།
མནར་མེད་དམྱལ་བའི་ནང་དུ་ནི།།
གསར་སྐྱེས་མེད་པའི་གནས་བཟུང་སྟེ།།
མགོ་བསམ་གཏན་གསུམ་གྱི་འཇིག་རྒྱུ་ཡིན།།
མེ་འཇིག་ཆུ་འཇིག་རླུང་འཇིག་ཡིན།
དེ་གང་རུང་ཞིག་གི་འཇིག་ཡུན་ལ།།
འ ཇིག་བསྐལ་བཤད་སྲོལ་དེ་འདྲ་རེད།།
གླུ་དེ་ཡི་ལན་ལ་འདི་ལྟར་རེད།།
དྲི། བསྐལ་བ་འཇིག་ཚུལ་བཤད་རྒྱུ་ན།།
མེ་འཇིག་ཅི་ཕྱིར་འཇིག་པ་རེད།།
ཆུ་འཇིག་ཅི་ཕྱིར་འཇིག་པ་རེད།།
རླུང་འཇིག་ཅི་ཕྱིར་འཇིག་པ་རེད།།
ཁྱོད་དང་བོ་མེ་ཡིས་འཇིག་ཚུལ་མ་བཤད་ན།
ཆུ་རླུང་གི་འཇིག་ཚུལ་བཤད་སྲོལ་མེད།།
ཁྱོད་ཡུན་རིང་མ་འགོར་ལན་རེ་ཐོབས།
ལན། མེས་འཇིག་གི་འཇིག་ཚུལ་བཤད་རྒྱུ་ན།།
ཉི་མ་བདུན་ནི་ཤར་ནི་རེད།།
183



རྩི་ཤིང་ནགས་ཚལ་རིམ་གྱིས་ཚིག །
དབུས་རླུང་དཀྱིལ་འཁོར་ནས་བཟུང་སྟེ།།
མཐར་བསམ་གཏན་གཉིས་པ་མན་ཆད་ཚིག །
དེ་མེ་འཇིག་ བསྐུལ་བ་འཇིག་ཚུལ་རེད།།
གླུ་དེ་ཡི་ལན་ལ་འདི་ལྟར་རེད།།
དྲི། འཇིག་ཚུལ་ལ་ཆུ་རླུང་མེ་གསུམ་ཡོད།།
མེ་འཇིག་མང་ངམ་ཆུ་འ ཇིག་མང་།།
གང་མང་ན་མང་ཚུལ་ལན་རེ་ཐོབས།།
ལན། མེ་འ ཇིག་བདུན་གྱི་ བར་དེ་ལ།།
ཆུ་འཇིག་ག ཅིག་གིས་འཇིག་པ་ཡིན།།
ཆུ་འཇིག་ག ཅིག་དང་མེ་འཇིག་བདུན།།
སྤེལ་ནས་ཆུ་འཇིག་བདུན་གྱི་མཐར།
མེ་འཇིག་བདུན་ཅིག་སོང་ནས་ནི།།
མཇུག་ཏུ་རླུང་གིས་འཇིག་པ་ཡིན།།
དེ་མེ་ཆུ་རླུང་གསུམ་འཇིག་ཚུལ་ཡིན།།
གླུ་དེ་ཡི་ལན་ལ་འདི་ལྟར་རེད།།
དྲི། འཇིག་བསྐལ་ཆགས་བསྐལ་བར་དེ་ལ།།
ཆགས་བསྐལ་ཅི་ཡིས་ཡོང་བ་རེད།།
འཇིག་བསྐལ་ཅི་ཡིས་ཡོང་བ་རེད།།
ཁྱོད་ཡུན་རིང་མ་འགོར་ལན་རེ་ཐོབས།།
184



ལན། འཇིག་བསྐལ་ཆགས་བསྐལ་བར་དེ་ལ།།
བསྐལ་བའི་མིང་ལ་སྟོང་བསྐལ་ཟེར།།
གླུ་དེ་ཡི་ལན་ལ་འདི་ལྟར་རེད།།
དྲི། སྟོང་བསྐལ་ཆགས་བསྐལ་གནས་བསྐལ་གསུམ།།
དེ་གསུམ་གྱི་ཡུན་ཚད་ཅི་ཙམ་རེད།།
ལན། དེ་གསུམ་གྱི་ཡུན་ཚད་བཤད་རྒྱུ་ན།།
འཇིག་བསྐལ་ཡུན་ཚད་མཉམ་པ་ཡིན།།
གླུ་དེ་ཡི་ལན་ལ་འདི་ལྟར་རེད།།
དྲི། གླུ་ལེན་པའི་ས་གཞི་ཡངས་པ་ལ།།
ས་ག ཞི་ལ་གཟུགས་དེ་ཚང་བསྡད་ཡོད།།
དེ་ཚང་བའི་ཚང་ཚུལ་ལན་རེ་ཐོབས།།
ལན། དེ་ཚང་བའི་ཚང་ཚུལ་བཤད་རྒྱུ་ན།།
ས་ཁམས་བསྡུས་པའི་རིགས་དང་ག ཅིག །
ཆུ་ཁམས་བསྡུས་པ་དེ་དང་གཉིས།།
མེ་ཁམས་བསྡུས་པ་དེ་དང་གསུམ།།
རླུང་ཁམས་བསྡུས་པའི་ རིགས་དེང་བཞི།།
ཁམས་བཞི་ལ་བསྡུས་ཚུལ་འདི་ལྟར་རེད།།
དྲི། ཁྱོད་ལ་འབྱུང་བཞི་བཤད་རྒྱུ་ན།།
ས་ཡི་དབྱིབས་དེ་ཅི་འདྲ་ཡིན།།
ས་ཡི་ཁ་དོག་ཅི་འདྲ་ ཡིན།།
185



ས་ཡི་ས་བོན་ཅི་འདྲ་ ཡིན།།
ཆུ་ཡི་དབྱིབས་དེ་ཅི་འདྲ་ ཡིན།།
ཆུ་ཡི་ཁ་དོག་ཅི་འདྲ་ ཡིན།།
ནང་གི་ས་བོན་ཅི་འདྲ་ ཡིན།།
མེ་ཡི་དབྱིབས་དེ་ཅི་འདྲ་རེད།
མེ་ཡི་ཁ་དོག་ཅི་འདྲ་ ཡིན།།
མེ་ཡི་ས་བོན་ཅི་འདྲ་རེད།།
རླུང་གི་དབྱིབས་ དེ་ཅི་འདྲ་ ཡིན།།
རླུང་གི་ཁ་དོག་ཅི་འདྲ་རེད།།
རླུང་གི་ས་བོན་ཅི་འདྲ་རེད།།
ལན། ས་ཡི་དབྱིབས་དེ་གྲུ་བཞི་རེད།།
ས་ཡི་ཁ་དོག་སེར་བོ་རེད།།
ནང་གི་ས་བོན་ལ་ཡིག་རེད།།
ཆུ་ཡི་དབྱིབས་དེ་ཟླུམ་པོ་རེད།།
ཆུ་ཡི་ཁ་དོག་དཀར་བོ་རེད།།
ནང་གི་ས་བོན་ཁཾ་ཡིག་རེད།།
མེ་ཡི་དབྱིབས་དེ་གྲུ་གསུམ་ཡིན།།
མེ་ཡི་ཁ་དོག་དམར་བོ་ཡིན།།
ནང་གི་ས་བོན་རོ་ཡིག་ ཡིན།།
རླུང་གི་དབྱིབས་དེ་ཟླ་ག མ་ ཡིན།།
186



རླུང་གི་ཁ་དོག་སྔོན་པོ་ཡིན།།
ནང་གི་ས་བོན་ཡཾ་ཡིག་ ཡིན།
གླུ་དེ་ཡི་ལན་ལ་འདི་ལྟར་རེད།།
དྲི། འདོད་ཁམས་འཁྲུག་རྩོད་གནས་བཞི་ཡོད།།
གནས་བཞི་བོ་རེ་རེའི་མིང་རེ་དྲོངས།།
ལན། འདོད་ཁམས་མན་གྱི་ཁམས་གསེང་ན།།
ལྷ་མིན་གྱི་སྒྲ་གཅན་དབང་བོ་གནས།།
དེའི་འོག་ཏུ་དབང་བོ་མགུལ་ཕྲེང་གནས།།
དེའི་འོག་ཏུ་དབང་བོ་བསྟན་པ་དང་།།
དེའི་འོག་ཏུ་ཐགས་བཟང་རིས་པའི་གནས།།
ལྷ་མིན་གྱི་གནས་བཞི་དེ་འདྲ་རེད།།
གླུ་དེ་ཡི་ལན་ལ་འདི་ལྟར་རེད།།
དྲི། སེམས་ཅན་སྐྱེ་གནས་རྣམ་བཞི་ཡོད།
དེ་བཞི་བོ་རེ་རེའི་མིང་རེ་དྲོངས།།
ལན། སྒོང་སྐྱེས་མངལ་སྐྱེས་དྲོད་གཤེར་སྐྱེས།།
རྫུས་ཏེ་སྐྱེས་དང་རྣམ་པ་བཞི།།
དེ་ནི་སྐྱེ་གནས་བཞི་བོ་ ཡིན།།
དྲི། སེམས་ཅན་འགྲོ་བ་རིགས་དྲུག་ཡོད།།
རིགས་དྲུག་པོ་རེ་རེའི་མིང་རེ་དྲོངས།།
ལན། ལྷ་དང་མི་དང་ལྷ་མ་ཡིན11
187



དམྱལ་བ་ཡི་དྭགས་དུད་འགྲོ་དྲུག །
དེ་དྲུག་འགྲོ་བ་རིགས་དྲུག་ཡིན།།
དྲི། སྐྱེ་མཆེད་བཅུ་གཉིས་ག་འདྲ་ ཡིན།།
བཅུ་གཉིས་པོ་ཡི་མིང་རེ་དྲོངས།།
ལན། མིག་དང་རྣ་བ་སྣ་དང་ལྕེ། །
ལུས་དང་རྣམ་ཤེས་སྐྱེ་མཆེད་དྲུག །
གཟུགས་སྒྲ་དྲི་རོ་རེག་བྱ་དང་།།
ཆོས་ཀྱི་སྐྱེ་མཆེད་བཅས་པ་དྲུག །
སྐྱེ་མཆེད་བཅུ་ག ཉིས་འདྲེན་ཚུལ་ཡིན།།
གླུ་དེ་ཡི་ལན་ལ་འདི་ལྟར་རེད།།
དྲི། དགུང་ཉི་ཟླ་སྐར་གསུམ་བཤད་རྒྱུ་ན།།
ཐད་ཀར་དཔག་ཚད་ཅི་འདྲ་ཡོད།།
མཐའ་སྐོར་དཔག་ཚད་ཅི་འདྲ་ཡོད།།
མཐོ་དམའ་དཔག་ཚད་ཅི་འདྲ་ཡོད།།
དེ་རེ་རེའི་ཐད་ནས་མིང་རེ་དྲོངས།།
ལན། ཉི་ཟླའི་དཔག་ཚད་བཤད་རྒྱུ་ན།།
ཐད་ཀར་དཔག་ཚད་ལྔ་བཅུ་ཡོད།།
ཉི་མ་གཅིག་གི་ལྷག་ལས་རིང་།།
མཐའ་སྐོར་དེ་ཡི་གསུམ་དུ་འགྱུར།།
མཐོ་དམའ་དཔག་ཚད་དྲུག་རེ་ ཡིན།།
108



དཔག་ཚད་གཅིག་གི་བརྒྱད་ཆ་ཡོད།
གླུ་དེ་ཡི་ལན་ལ་འདི་ལྟར་རེད།
དྲི། མི་ལ་སྐྱེ་གནས་བཞི་བོ་ཡོད།།
མི་ལ་སྐྱེ་གནས་བཞི་ཡོད་ན།།
མི་རྫུས་སྐྱེས་དེ་ལ་སུ་ཞིག་འཇོག །
མི་སྒོང་སྐྱེས་དེ་ལ་སུ་ཞིག་འཇོག །
མི་དྲོད་སྐྱེས་དེ་ལ་སུ་ཞིག་འཇོག །
མི་མངལ་སྐྱེས་དེ་ལ་སུ་ཞིག་འཇོག །
དེ་རེ་རེའི་ཐད་ནས་མིང་རེ་དྲོངས།།
ལན། མི་རྫུས་སྐྱེས་སློབ་དཔོན་པད་མ་བཞག །
མི་སྒོང་སྐྱེས་དགྲ་བཅོམ་ཉེ་དབང་བཞག །
མི་དྲོད་སྐྱེས་རྒྱལ་བོ་སྤྱི་བོར་སྐྱེས།།
མི་ལྷ་ཕལ་ཆེར་མངལ་སྐྱེས་ཡིན།།
མིའི་སྐྱེ་གནས་བཞི་བོ་འདི་ལྟར་ ཡིན།།
གླུ་དེ་ཡི་ལན་ལ་འདི་ལྟར་ ཡིན།།
དྲི། སྔོན་གྱི་ཚེ་ལོ་དཔག་མེད་དུ།།
མི་ཐམས་ཅད་རྫུས་སྐྱེས་ཤ་སྟག་ཡིན།།
དེ་རྗེས་ལ་མངལ་སྐྱེས་ཅི་ལྟར་འོང་།།
དེའི་སྔོན་ལ་ཉི་ཟླ་སྐར་གསུམ་མེད།།
དེ་ཉི་ཟླ་སྐར་གསུམ་འོངས་ཚུལ་ཤོ 11t
189



འཇིག་རྟེན་ལ་རྒྱལ་བོ་འོངས་ཚུལ་ཤོད།།
རྒྱལ་བོ་ལ་ཕྲལ་སྟེ་འགྲོ་ཚུལ་ཤོད།།
འབྲུ་སྣ་ལྔ་བོ་བྱུང་ཚུལ་ཤོད།།
ལན། སྔོན་བསྐལ་བ་དང་བོའི་ལྷ་དེ་རྣམས།[
གཟུགས་ཅན་གྱི་ལྷ་དང་འདྲ་བ་ ཡིན།།
གཟུགས་མཛེས་པ་ཡན་ལག་ཉིང་ལག་ཚང་།།
རང་འོད་ལ་བརྟེན་ནས་སོང་བ་ ཡིན།།
ཟས་དགའ་བ་ཟས་སུ་ཟ་བ་ ཡིན། །
ཚེ་ལོ་དཔག་མེད་ཐུབ་པ་རེད།།
དེ་རྗེས་ལ་རིམ་གྱིས་འགྲིབ་ཚུལ་ནི།།
མི་དེ་ཚོས་ས་ཡི་ས་ཞག་ཟ།།
རོ་སྦྲང་རྩི་ལྟ་བུར་མངར་བ་མྱངས།།
རོ་དེར་ཆགས་ནས་གསོག་འཇོག་བྱེད།།
དེ་རྗེས་ལ་མ་རྨོས་མ་བཏབ་པའི།།
ལོ་ཏོག་དེ་དག་ཡོད་བཞིན་དུ།།
བདག་འཛིན་གྱི་ག སོག་འཇོག་བྱས་པ་ལས།།
ལོ་ཏོག་རིམ་བཞིན་མེད་པར་སོང་།།
དེ་ཐམས་ཅད་རིམ་པར་ཐལ་བ་ལ།།
རང་འོད་དེ་ནས་ཉམས་བརླག་རེད།།
དུས་དེ་ཚེ་སྡུག་བསྔལ་མང་བོ་བྱེད།།
RR
190



དྲི། སྤྱི་མཐུན་གྱི་སེམས་ཅན་ལས་དབང་གིས།།
མི་རིགས་མང་བོ་ཡོད་ན་ཡང་།།
མི་རིགས་གཙོ་བོ་རིགས་བཞི་ཡོད།།
དེ་བཞི་བོ་རེ་རེའི་མིང་རེ་དྲོངས།།
ལན། རིགས་དེ་རེ་རེ་བཤད་རྒྱུ་ན།།
བྲམ་ཟེ་རིགས་ དང་རྗེ་རི གས་ དང༌།།
དམངས་རིགས་གདོལ་བའི་རིགས་དང་བཞི།།
མི་རིགས་གཙོ་བོ་རིགས་བཞི་ཡིན།།
དྲི༔ བྲམ་ཟེ་རིགས་དེ་ག་རུ་བཞག །
གདོལ་བའི་རི གས་དེ་ག་རུ་བཞག །
ཁྱོད་ཡུན་རིང་མ་འགོར་ལན་རེ་ཐོབས།།
ལན། རིགས་བཞིའི་བཞག་ཚུལ་བཤད་རྒྱུ་ན།།
ཁྱིམ་སྤངས་ནས་ནགས་ཁྲོད་གནས་རྣམས་སུ།།
རྩ་བ་དང་འབྲས་བུ་ཟ་བཞིན་དུ།།
ཆོས་བསྒྲུབས་ནས་བསྡད་པ་དེ་རྣམས་ནི།།
རིགས་བཟང་བོ་བྲམ་ཟེ་རིགས་ལ་བཞག །
གནས་ཁྱིམ་དུ་གནས་ཀྱང་རྐུན་ཇག་སོགས།
མི་བྱེད་པའི་འབྱོར་ཅན་དེ་ལ་ནི།།
རིགས་རྗེ་ རིགས་དེ་ལ་བཞག་པ་ཡིན།།
ཉམ་ཆུང་གི་སོ་ནམ་ལས་ལ་བརྩོན།།
191



ཁྲིམས་ཁུར་ནས་ལས་ དང་རྒྱུ་འབྲས་བརྩིས།1
དེ་རྣམས་ལ་དམངས་རིགས་ཟེར་བ་ཡིན།།
སྲོག་གཅོད་རྐུ་འཕྲོག་ལ་སོགས་པའི།།
མི་དགེ་བའི་ལས་ལ་འཇུག་མཁན་ནི།།
དེ་གདོལ་བའི་རིགས་ལ་བཞག་པ་རེད།།
རིགས་བཞི་ བའི་ བཞག་ཚུལ་དེ་འདྲ་རེད།།
དྲི། ཁྱོད་ལ་ཁམས་གསུམ་བཤད་རྒྱུ་ན།།
ཁམས་རྒྱས་པ་དྲུག་ཅུ་རེ་བཞི་ཡོད།།
དེ་མདོར་བསྡུས་བཤད་ན་བཅོ་བརྒྱད་ཡོད།།
དེ་རེ་རེའི་ཐད་ནས་མིང་རེ་དྲོངས།།
ལན། ཁམས་ལ་བཅོ་བརྒྱད་བགྲང་རྒྱུ་ཡོད།།
ཁམས་ལ་བཅོ་བརྒྱད་བགྲང་རྒྱུ་ན།།.
ས་ཆུ་མེ་རླུང་ནམ་མཁའི་ཁམས། །
རྣམ་ཤེས་ཁམས་དང་དྲུག་སྟེང་དུ།།
མིག་དང་རྣ་བ་སྣ་དང་ལྕེ།།
ལུས་དང་ཡིད་ཀྱི་ཁམས་དྲུག་དང་།།
གཟུགས་སྒྲ་དྲི་རོ་རེག་བྱའི་ཁམས།།
ཆོས་ཁམས་བཞག་ན་བཅོ་བརྒྱད་ཡོད།།
བཅོ་བརྒྱད་བཞག་ཚུལ་དེ་འདྲ་ ཡིན།།
གླུ་དེ་ཡི་ལན་ལ་འདི་ལྟར་རེད།།
192



དྲི། ཉི་མའི་རྒྱུ་དེ་ཅི་ཞིག་རེད།།
ཟླ་བའི་རྒྱུ་དེ་ཅི་ཞིག་རེད།།
ལན། ཉི་མའི་འོད་དངོས་མེ་ཤེལ་རེད།།
ཟླ་བའི་འོད་དངོས་ཆུ་ཤེལ་རེད།།
རྒྱུ་དེ་ཡིས་ཉི་མ་དྲོ་བ་རེད།།
རྒྱུ་ཆུ་ཤེལ་ཟླ་བ་བསིལ་ནི་རེད།།
གླུ་དེ་ཡི་ལན་ལ་འདི་ལྟར་རེད།།
དྲི། གླིང་ཆེན་པོ་བཞི་ནི་བཤད་རྒྱུ་ན།།
སྐར་མའི་གྲངས་ཀ་ཅི་འདྲ་ཡོད།།
དེ་རེ་རེ་དཔག་ཚད་ཅི་འདྲ་ཡོད།།
ལན། སྐར་མའི་གྲངས་ཀ་བཤད་རྒྱུ་ན།།
དུང་ག ཉིས་དང་བྱེ་བརྒྱད་ས་ཡ་ལྔ།།
སྐར་མའི་གྲངས་ཀ་དེ་འདྲ་ཡོད།
དྲི། སྐུར་མའི་ཆེ་ཆུང་མང་བོ་ཡོད།།
ཆེ་བ་དཔག་ཚད་ཅི་འདྲ་ཡོད།།
འབྲིང་བ་དཔག་ཚད་ཅི་འདྲ་ཡོད།།
ཆུང་བ་དཔག་ཚད་ཅི་འདྲ་ཡོད།།
ལན། སྐར་མའི་དཔག་ཚད་བཤད་རྒྱུ་ན།།
ཆེ་བ་རྒྱང་གྲགས་བཅོ་བརྒྱད་ཡོད།།
འབྲིང་བ་རྒྱང་གྲགས་བཅུ་གཉིས་ཡོད།།
193



ཆུང་བ་རྒྱང་གྲགས་གསུམ་དང་ག ཅིག །
དེ་ཆེ་ཆུང་གསུམ་གྱི་སྐར་ཚད་ ཡིན།།
གླུ་དེ་ཡི་ལན་ལ་འདི་ལྟར་རེད།།
དྲི། སྐུར་མ་སྐར་ཆེན་ཉེར་བརྒྱད་ཡོད།།
ཁྱོད་རྒྱུ་སྐར་ཉེར་བརྒྱད་མིང་རེ་དྲོངས།།
ཤར་ལ་སྐར་མ་བདུན་རེ་ཡོད།།
ནུབ་ལ་སྐར་མ་བདུན་རེ་ཡོད།།
ལྷོ་ལ་སྐར་མ་བདུན་རེ་ཡོད།།
བྱང་ལ་སྐར་མ་བདུན་རེ་ཡོད།།
དེ་རེ་རེའི་ཐད་ནས་མིང་རེ་དྲོངས།།
ཁྱོད་ཡུན་རིང་མ་འགོར་ལན་ཞིག་ཐོབས།།
ལན། སྨིན་དྲུག་སྣར་མ་མགོ་དང་ལག །
ནབས་སོ་རྒྱལ་སྐག་བདུན་ནི་ཤར།།
མཆུ་དང་གྲེ་དང་དབོ་དང་མེ་བཞི་དང་།།
ནག་པ་ས་རི་ས་ག་ལྷོ།།
ལྷ་མཚམས་སྨོན་སྣུབས་ཆུ་སྟོད་དང་།
ཆུ་སྨད་གྲོ་བཞིན་བྱི་བཞིན་ནུབ།།
མོན་གྲུ་མོན་གྲེ་ཁྲུམས་སྟོད་སྨད།
ནམ་གྲུ་ཐ་སྐར་བྲ་ཉེ་བྱང་།།
ཕྱོ གས་ བཞིའི་སྐར་མ་བདུན་རེ་དང་།།
194



རྒྱུ་སྐར་ཉེར་བརྒྱད་དེ་འདྲ་ཡིན།།
མང་ལྷག་མེད་པར་དྲངས་བཞག་ཡོད།།
གླུ་དེ་ཡི་ལན་ལ་འདི་ལྟར་རེད།།
དྲི། ཉི་ཟླ་སྐར་གསུམ་ཤར་ཚུལ་ཤོད།།
རི་གང་གི་ཐད་ནས་ཤར་བ་ ཡིན།།
དེ་ཤར་བའི་ཤར་ཚུལ་ཅི་ལྟར་ཡིན།།
ཁྱོད་ཡུན་རིང་མ་འགོར་ལན་རེ་ཐོབས།།
ལན། དེ་ཤར་བའི་ཤར་ཚུལ་བཤད་རྒྱུ་ན།།
རི་ཆེ་བ་རི་རྒྱལ་ལྷུན་པོ་ ཡིན།།
བང་རིམ་བཞི་ཡི་ཐད་ཀར་དང་།།
རི་གཉའ་ཤིང་འཇིག་རྟེན་རྩེ་མོ་ནས།།
ཉི་ཟླ་སྐར་གསུམ་ཤར་བ་ ཡིན།།
གླུ་དེ་ཡི་ལན་ལ་འདི་ལྟར་རེད།།
སྲིད་པའི་ཆགས་ཚུལ་འདི་འདྲ་རེད།། །།
（«མདོ་སྨད་ཡུལ་གྱི་ངག་རྩོམ་པད་མའི་ཆུན་པོ》ལས་བདམས། ）
1༠5



བཅུ་བདུན་པ། ཁྱུད་དང་རུས་སྦལ་གྱི་བྱུང་
གླུ་ངོ་མཚར་དགའ་སྐྱེད།
· གཅིག ཁྱུང་ཆེན་གྱི་གླུ།
དྲི། གནམ་ཡར་ལ་འགྱོགས་མི་ཁྱུང་ཆེན་རེད།།
ཁྱུང་མངལ་སྐྱེས་རེད་དམ་རྫུས་སྐྱེས་རེད།།
ལན། གནམ་ཡར་ལ་འགྱོགས་མི་ཁྱུང་ཆེན་རེད།།
ཁྱུང་མངལ་སྐྱེས་མ་རེད་སྒོང་སྐྱེས་རེད།།
དྲི། གནམ་ཡར་ལ་འགྱོགས་མི་ཁྱུང་ཆེན་རེད།།
ཁྱུང་ཆེན་ཕ་མ་བུ་གསུམ་ཤོད།།
ལན། ཁྱུང་ཆེན་ཕ་མ་བུ་གསུམ་འདི།།
ཕ་ནི་ཐབས་ཀྱི་རང་བཞིན་རེད།།
མ་ནི་ཤེས་རབ་རང་བཞིན་རེད།།
བུ་ནི་ཁྱུང་ཆེན་རྒྱལ་བོ་རེད།།
དྲི། ཁྱུང་གི་ཕ་ནི་ཐབས་ ཀྱི་རང་བཞིན་རེད།།
196



མ་ནི་ཤེས་རབ་བཀོད་ནས་ཅི་ཞིག་ཡོད།།
ལན། མ་ནི་ཤེས་རབ་བཀོད་ནས་སྒོང་ལས་གྲུབ།།
སྒོ་ང་གྲུབ་ཚུལ་བཤད་རྒྱུ་ན། །
བྱང་གན་གི་སྨན་ཤིང་རྩེ་མོ་ན། །
ཚང་རྟེན་མེད་པའི་སྒོང་གཅིག་ཡོད།།
དྲི། སྒོང་མཐོང་བའི་མི་དེ་སུ་ཞིག་རེད།།
སྒོང་ལེན་པའི་མི་དེ་སུ་ཞིག་རེད།།
སྒོང་མ་ལེན་ཟེར་མི་སུ་ཞིག་རེད།
ལན། སྒོང་མཐོང་བའི་མི་དེ་བཤད་རྒྱུ་ན།།
སྲིད་པ་མི་ཡི་རྒྱལ་བོ་རེད།།
སྒོང་ལེན་པའི་མི་དེ་བཤད་རྒྱུ་ན།།
སྲིད་པའི་ཨ་མེས་རྒད་པོ་ཡིན།།
སྒོང་མ་ལེན་ཟེར་མི་བཤད་རྒྱུ་ན།།
ལྷ་ཡེ་ཤེས་དབང་བོ་ཟེར་བ་ ཡིན།།
སྒོ་ང་དེ་ཁྱེར་ཡང་ཁྱེར་མི་ཐུབ།
སྒོ་ང་དེ་ལེན་ཡང་ལེན་མི་ཐུབ།།
ཐོག་ན་རྡོ་རྗེ་རྟགས་མཚན་ཡོད།།
དེ་ཡ་མཚན་ཆེ་བའི་སྒོ་ང་རེད།
གླུ་དེ་ཡི་ལན་ལ་འདི་ལྟར་རེད།།
དྲི། བྱ་ཡ་མཚན་ཆེ་བའི་སྒོ་ང་ག ན།།
197



སྒོང་ཐོག་ནས་བལྟས་ན་ཅི་ཞིག་རེད།།
འོག་ནས་བལྟས་ན་ཅི་ཞིག་རེད།།
ཐད་ཀར་བལྟས་ན་ཅི་ཞིག་རེད།།
ལན། སྒོང་ཐོག་ནས་བལྟས་ན་ལྷ་ཞིག་རེད།།
འོག་ནས་བལྟས་ན་གཉན་ཞིག་རེད།།
ཐད་ནས་བལྟས་ན་སྒོ་ང་རེད། །
དྲི། ཡ་མཚན་ཆེ་བའི་སྒོ་ང་གན།།
སྒོང་བརྟན་པ་གང་གིས་བརྟན་བསྡད་ཡོད།།
གསོ་བ་གང་གིས་གསོས་བསྡད་ཡོད།།
རུམ་པ་གང་གིས་རུམ་བསྡད་ཡོད།།
ལན། ཡ་མཚན་ཆེ་བའི་སྒོ་ང་དེ། །
རིན་ཐང་ཅན་གྱིས་བརྟན་བསྡད་ཡོད།།
གསོ་བ་གནམ་གྱིས་གསོས་བསྡད་ཡོད།།
རུམ་པ་ཀླུ་ཡིས་རུམ་བསྡད་ཡོད།།
དྲི། ཡ་མཚན་ཆེ་བའི་སྒོ་ང་གན།།
སྒོང་གན་གི་དཀར་ནག་མཐུན་གསུམ་ཤོད།།
ལན། སྒོང་གན་གི་དཀར་ནག་མཐུན་གསུམ་དེ། །
སྒོང་དཀར་བོ་དམར་བོ་ནག་པོ་གསུམ།།
དྲི། དཀར་བོ་ཁ་དོག་ཅི་ཡིས་བཟོས།།
དམར་བོ་ཁ་དོག་ཅི་ཡིས་བཟོས།།
198



ནག་པོ་ཁ་དོག་ཅི་ཡིས་བཟོས།།
ལན། དཀར་བོ་ཁ་དོག་ལྷ་ཡིས་བཟོས།།
དམར་བོ་ཁ་དོག་ག ཉན་གྱིས་བཟོས།།
ནག་པོ་ཁ་དོག་ཀླུ་ཡིས་བཟོས།།
དྲི། དཀར་བོ་སུ་ཡི་སྤྲུལ་བ་རེད།།
དམར་བོ་སུ་ཡི་སྤྲུལ་བ་རེད།།
ནག་པོ་སུ་ཡི་སྤྲུལ་བ་རེད།།
ལན། དཀར་བོ་ལྷ་ཡི་སྤྲུལ་བ་རེད།།
དམར་བོ་གཉན་གྱི་སྤྲུལ་བ་རེད།།
ནག་པོ་ཀླུ་ཡི་སྤྲུལ་བ་རེད།།
དྲི། ཡ་མཚན་ཆེ་བའི་སྒོ་ང་གིན།།
སྒོ་ང་བལྟ་རུ་སོང་བ་ལ།།
སྒོང་བདུན་གཅིག་ལོན་ན་ཅི་ཞིག་རེད།།
སྒོང་བདུན་གཉིས་ལོན་ན་ཅི་ཞིག་རེད།།
སྒོང་བདུན་གསུམ་ལོན་ན་ཅི་ཞིག་རེད།།
ལན། སྒོང་བདུན་གཅིག་ལོན་ན་ཁྲག་སེར་རེད།།
སྒོང་བདུན་ག ཉིས་ལོན་ན་སྤུ་སེར་རེད།།
སྒོང་བདུན་གསུམ་ལོན་ན་ཁྱུང་ཆེན་རེད།།
དྲི། ཁྱུང་སྒོ་ངའི་ནང་ནས་ཐོན་དུས་དེར།།
སྒོང་དེ་ཡི་རྫས་ཆེན་བཅུ་གསུམ་ཤོད།།
199



ལན། སྒོང་དེའི་རྫས་ཆེན་བཅུ་གསུམ་དེ།།
གནམ་གྱི་རྩི་དང་ས་ཡི་བཅུད།།
ཙན་དན་ག་བུར་ཨ་རུ་ར།།
མུ་ཏིག་མུ་མེན་གཡུ་དང་གསུམ།།
གསེར་དངུལ་ཟངས་ལྕགས་དུང་དང་ལྔ།།
སྒོང་གི་རྫས་ཆེན་བཅུ་གསུམ་ ཡིན།།
དྲི། རྫས་ནི་ཅི་ཡིས་ལས་ནི་རེད།།
བཏབ་པ་ཅི་ཡིས་བཏབ་ནི་རེད། །
འཆགས་པ་ཅི་ཡིས་འཆགས་ནི་རེད།།
ལན། རྫས་ནི་ས་ལྷའི་རིལ་བུ་རེད།།
བཏབ་པ་སྨན་རི་རྩེ་ལ་བཏབ།།
འཆགས་པ་སྨན་རི་རྩེ་ལ་འཆགས།།
དྲི། ཁྱུང་འདིའི་གཟན་ཆེན་རྣམ་གསུམ་ཤོད།།
གཟན་ཆེ་བ་འབྲིང་དང་ཆུང་བ་གསུམ།།
གཟན་ཆེ་བའི་མིང་དེ་ཅི་ཞིག་རེད།།
འབྲིང་བའི་མིང་དེ་ཅི་ཞིག་རེད།།
ཆུང་བའི་མིང་དེ་ཅི་ཞིག་རེད།།
ལན། གཟན་ཆེ་བའི་མིང་དེ་བཤད་རྒྱུ་ན།།
ཆེ་བ་སྦྲུལ་ནག་གཏུམ་པོ་རེད།།
འབྲིང་བའི་མིང་དེ་ཟེར་བ་ན།།
200



བུ་ཀྱུ་ཀྱུ་བུ་ཡི་རྒྱལ་བོ་རེད།།
ཆུང་བའི་མིང་དེ་ཟེར་བ་ན།།
ས་ནག་པོར་ཐོན་པའི་འབྲུ་དང་གསུམ།།
གླུ་དེ་ཡི་ལན་ལ་འདི་ལྟར་རེད།།
དྲི། ཁྱུང་ལུས་ཀྱི་ཡ་མཚན་སྣ་དགུ་དེ།།
ཁྱུང་གི་མགོ་བོ་གསེར་ལས་བྱས།།
དཔེ་ལུགས་ཅི་དང་ཅི་འདྲ་ཡོད།།
ཁྱུང་གི་སྤྱན་འདི་གསེར་ལས་བྱས།།
དཔེ་ལུགས་ཅི་དང་ཅི་འདྲ་ཡོད།།
ཁྱུང་གི་སྐེ་འདི་གསེར་ལས་བྱས།།
དཔེ་ལུགས་ཅི་དང་ཅི་འདྲ་ཡོད།།
གླུ་དལ་བུར་ལོངས་དང་བྲེལ་བར་ཡོང་།།
ལན། མགོ་བོ་རྡོ་རྗེ་རྩེ་མོ་འདྲ།།
སྤྱན་དེ་ཉི་མ་ཤར་བ་འདྲ།།
སྐེ་དེ་བུམ་པ་བཤམས་པ་འདྲ།།
གླུ་དེ་ཡི་ལན་ལ་འདི་ལྟར་རེད།།
དྲི། ཁྱུང་གི་ཡར་སྒྲོ་གསེར་ལས་བྱས།།
དཔེ་ལུགས་ཅི་དང་ཅི་འདྲ་ཡོད།།
ཁྱུང་གི་མར་སྒྲོ་གསེར་ལས་བྱས།།
དཔེ་ལུགས་ཅི་དང་ཅི་འདྲ་ཡོད།།
201



ཁྱུང་གི་ཁ་ལྕེ་གསེར་ལས་བྱས།།
དཔེ་ལུགས་ཅི་དང་ཅི་འདྲ་ཡོད།།
ལན། ཡ་མཆུ་ལྕགས་ཀྱུ་བཀུག་པ་འདྲ།།
མ་མཆུ་ཤ་གཟན་སྡིག་རྭ་འདྲ།། །
ལྕེ་ནི་གློག་དམར་འཁྱུག་པ་འདྲ།།
དྲི། ཁྱུང་གི་བ་སྤུ་གསེར་ལས་བྱས།།
དཔེ་ལུགས་ཅི་དང་ཅི་འདྲ་ཡོད།
ཁྱུང་གི་ལྟོ་བ་གསེར་ལས་བྱས།།
དཔེ་ལུགས་ཅི་དང་ཅི་འདྲ་ཡོད།།
ཁྱུང་གི་མཇུག་མ་གསེར་ལས་བྱས།།
དཔེ་ལུགས་ཅི་དང་ཅི་འདྲ་ཡོད།།
ལན། བ་སྤུ་ལམ་ཁྲི་བརྩེགས་ པ་འདྲ། །
ལྟོ་བ་དཀྱིལ་འཁོར་འཁྱིལ་བ་འདྲ།།
མཇུག་མ་རྒྱན་དར་འཕྱང་བ་འདྲ།།
གླུ་དེ་ཡི་ལན་ལ་འདི་ལྟར་རེད།།
ཁྱུང་ལུས་ལ་ཡ་མཚན་སྣ་དགུ་ཡོད། །
སྣ་དགུ་བོ་ལུས་ལ་འཛོམས་བསྡད་ཡོད།།
དྲི། ཁྱུང་ལུས་ཀྱི་དཔའ་རྩལ་སྣ་དགུ་ཤོད།།
ཁྱུང་མགོ་ནོར་བུས་བརྒྱན་པ་བྱས།།
རྟགས་དང་དགེ་ལུགས་ཅི་འདྲ་ཡོད།།
202



མགོ་ན་ཁྲ་ཁྲ་འཁྱིལ་བ་གན།།
རྟ་ གས་ དང་དཔེ་ལུགས་ཅི་འདྲ་ཡོད།།.
བར་ན་འཇའ་ཚོན་ཤར་བ་གན།།
རྟགས་དང་དཔེ་ལུགས་ཅི་འདྲ་ཡོད།།
ལན། ཁྱུང་མགོ་ནོར་བུས་བརྒྱན་པ་གན།།།
སྲི་ཞུ་འབུལ་བའི་དངོས་གྲུབ་རེད།།
མགོ་ལ་ཁྲ་ཁྲ་འཁྱིལ་བ་གན།། ་
ཁྱུང་་ཡ་མཚན་ཆེ་བ་དེའི་རྟགས་རེད།།
བར་ལ་འཇའ་ཚོན་ཤར་བ་ག ན།།་
ཁྱུང་དཔའ་རྩལ་ཆེ་བ་དེའི་རྟགས་རེད།།
གླུ་དེ་ཡི་ལན་ལ་འདི་ལྟར་རེད།།
དྲི། མགོ་ཡི་སོག་ལེ་བཅུ་གཉིས་གན།།
རྟགས་ དང་དཔེ་ལུགས་ཅི་འདྲ་ཡོད།།
གཤོག་པ་རལ་གྲི་ཤ་ཁྲག་ག ན།། ་
རྟགས་དང་དཔེ་ལུགས་ཅི་འདྲ་ཡོད།།
སྡེར་མོ་ལྕགས་ཀྱུ་བཀུག་འདྲ་གན།།
རྟགས་དང་དཔེ་ལུགས་ཅི་འདྲ་ཡོད།
ལན། མགོ་བོའི་སོག་ལེ་བཅུ་གཉིས་ཀྱིས།།
དགུང་ཉི་མ་གཟའ་སོགས་དབང་དུ་བསྡུས།
གཤོག་པ་རལ་གྲི་ཤ་ཁྲག་གིས།།
203



གཉན་རིགས་ཐམས་ཅད་དབང་དུ་བསྡུས།།
སྡེར་མོ་ལྕགས་ཀྱུ་བཀུག་པ་ཡིས།།
ཀླུ་རིགས་ཐམས་ཅད་དབང་དུ་བསྡུས།
གླུ་དེ་ཡི་ལན་ལ་འདི་ལྟར་རེད།།
དྲི། བ་སྤུ་ལོ་ཁྲི་ཟེར་བ་གནོ།།
རྟགས་ དང་དཔེ་ལུགས་ཅི་འདྲ་ཡོད།།
རྔ་མ་གདན་ཁྲི་ཟེར་བ་བྱས།།
རྟགས་ དང་དཔེ་ལུགས་ཅི་འདྲ་ཡོད།།
ཀླུ་དལ་བུར་ལོངས་དང་བྲེལ་བར་ཡོང་།།
ལན། བ་སྤུ་ལོ་ཁྲི་ཟེར་བ་བྱས།།
བདུད་ཀྱི་རྒྱལ་བོ་འགུགས་པའི་རྟགས།།
རྔ་མ་ག དན་ཁྲི་ཟེར་བ་གན།།
ནད་ཡམས་བྱད་ཁ་བཟློག་པའི་ རྟགས།།
གླུ་དེ་ཡི་ལན་ལ་འདི་ལྟར་རེད།།
ཁྱུང་ལུས་ཀྱི་དཔའ་རྩལ་སྣ་དགུ་རེད།།
དྲི། མགོ་བྱ་དང་འདྲ་བའི་རྭ་བསྣམས་ཅན།།
རྟགས་ དང་དཔེ་ལུགས་ཅི་འདྲ་ཡོད།།
གཟུགས་མི་དང་འདྲ་ བའི་སྡེར་གཤོག་ཅན།།
རྟགས་དང་དཔེ་ལུགས་ཅི་འདྲ་ཡོད།།
ཟ་འོག་བ་སྤུ་གློག་འཁྱུག་གན།།
204



རྟགས་ དང་དཔེ་ལུགས་ཅི་འདྲ་ཡོད།།
ལན། མགོ་རྭ་བསྣམས་བྱ་རྒྱལ་རང་རྟགས་རེད།།
གཟུགས་མི་དང་འདྲ་བའི་སྡེར་ག ཤོག་ཅོན།
གནམ་འོག་ཀུན་ལ་བལྟས་ནི་རེད།
ཟ་འོག་བ་སྤུ་གློག་འཁྱུག་གན།།
ཀླུ་རྒྱལ་གཙུག་ནར་བལྟས་ནི་རེད།།
གླུ་དེ་ཡི་ལན་ལ་འདི་ལྟར་རེད།།
དྲི། ཁྱུང་མགོ་ཡི་རྭ་ཚན་ཆ་གཅིག་ག ན།།
རྟགས་དང་དཔེ་ལུགས་ཅི་འདྲ་ཡོད།།
རྭ་ཡི་བར་གྱི་ནོར་བུ་གན།།
རྟགས་དང་དཔེ་ལུགས་ཅི་འདྲ་ཡོད།།
ལན། མགོ་ཡི་རཱ་ཚན་ཆ་གཅིག་གན།།
གནམ་སྔོན་པོ་ཡར་ལ་བསྟོད་བྱེད་རེད།།
རྭ་ཡི་བར་གྱི་ནོར་བུ་གན།།
མ་སེམས་ཅན་ ཐམས་ཅད་དར་བའི་རྟགས།།
གླུ་དེ་ཡི་ལན་ལ་འདི་ལྟར་རེད།།
དྲི། ཁྱུང་རྒྱས་པར་བཤད་ན་རིགས་ལྔ་ཡོད།
རིགས་ལྔ་དེ་ཡི་སྐྱེ་ཚུལ་ཤོད།།
ཁྱུང་བསྡུས་པ་བཤད་ན་རིགས་གསུམ་ཡོད།།
རིགས་གསུམ་གྱི་ཁྱུང་ཆེན་སྐྱེ་ཚུལ་ཤོད།
205



ཤིན་ཏུ་བསྡུས་ན་རིགས་གཅིག་ཡོད།།
རིགས་གཅིག་གི་ཁྱུང་ཆེན་སྐྱེ་ཚུལ་ཤོད།།
གླུ་དལ་བུར་ལོངས་དང་བྲེལ་བར་ཡོང་།།
ལན། ཁྱུང་རྒྱས་པར་བཤད་ན་རིགས་ལྔ་ཡོད།།
རིགས་ལྔ་ཡི་ཁྱུང་ཆེན་སྐྱེ་ཚུལ་ཏེ།།
ཤར་དཀར་བོ་དུང་གི་ཁྱུང་དང་གཅིག །
ནུབ་དམར་བོ་དབང་གི་ཁྱུང་དང་གཉིས།།
ལྷོ་སེར་བོ་སྤྲིན་གྱི་ཁྱུང་དང་གསུམ།།
བྱང་ལྗང་ཁུ་གཡུ་ཡི་ཁྱུང་དང་བཞི།།
དབུས་སྣ་ཚོགས་རང་བཞིན་ཁྱུང་དང་ལྔ།།
རིགས་ལྔ་ཡི་ཁྱུང་ཆེན་སྐྱེ་ཚུལ་རེད།།
བསྡུས་པའི་རིགས་གསུམ་ཁྱུང་ཆེན་ཡོད།།
རིགས་གསུམ་གྱི་ཁྱུང་ཆེན་སྐྱེ་ཚུལ་ཏེ།
དཀར་བོ་རྩེ་ཆེན་ཁྱུང་དང་གཅིག །
དམར་བོ་ཤ་གཟན་ཁྱུང་དང་གཉིས།།
ནག་པོ་དགྲ་འདུལ་ཁྱུང་དང་གསུམ།།
དེ་རིགས་གསུ མ་ཁྱུང་ཆེན་སྐྱེ་ཚུལ་ཡིན།།
རིགས་གཅིག་གི་ཁྱུང་ཆེན་ བཤད་རྒྱུ་ན།།
ལུས་སོ་སོར་བྱ་དང་བྱི་བ་ལས།།
སྡེར་མོ་ཡི་རང་བཞིན་དམར་བོ་རེད།།
206



རྫས་སྣ་ཚོགས་རང་བཞིན་སེར་བོ་རེད།།
རིགས་གཅིག་གི་ཁྱུང་ཆེན་སྐྱེ་ཚུལ་རེད།།
གླུ་དེ་ཡི་ལན་ལ་འདི་ལྟར་རེད།།
དྲི། ཁྱུང་ཆེན་རིགས་ཀྱི་རྣམ་གསུམ་ཤོད།།
ཁྱུང་ཆེན་རིགས་གསུམ་དྲིས་ལྟར་ཤོད།།
ལན། ཁྱུང་ཆེན་རིགས་ཀྱི་རྣམ་གསུམ་འདི།
རི་སྨན་རི་དཀར་བོ་ཡང་རྩེ་ན།།
རྫུ་འཕྲུལ་སྒོ་ང་བརྡོལ་བ་ལས།།
སྤྲུལ་བའི་བྱ་ཁྱུང་དཀར་བོ་རེད།།
དཀར་བོ་རྩེ་ཆེན་ཁྱུང་དང་གཅིག །
ཙན་དན་དམར་བོ་རྩེ་མོ་ན།།
སྒོ་ང་གཡུ་ཡི་ངང་བ་ལས།།
སྤྲུལ་བའི་བྱ་ཁྱུང་དམར་བོ་རེད།།
དམར་བོ་ཤ་གཟན་ཁྱུང་དང་གཉིས།།
མི་མངོན་ཆོས་ཀྱི་དབྱིངས་དཁྱིལ་ནས།།
དགྲ་བགེགས་ཐལ་བར་བརླག་མཛད་པའི།།
ལྕགས་ཀྱུ་གཅོད་པའི་ཁྱུང་ཆེན་རེད།།
ནག་པོ་དགྲ་འདུལ་ཁྱུང་དང་གསུམ།།
ཁྱུང་ཆེན་རིགས་ཀྱི་རྣམ་གསུམ་རེད།།
དྲི། དཀར་བོ་རྩེ་ཆེན་ གང་གི་ཁྱུང་།།་
207



དམར་བོ་ཤ་གཟན་གང་གི་ཁྱུང་།།
ནག་པོ་དགྲ་འདུལ་གང་གི་ཁྱུང་།
གླུ་དལ་བུར་ལོངས་དང་བྲེལ་བར་ཡོང་།།
ལན། དཀར་བོ་རྩེ་ཆེན་ ལྷ་ཡི་ཁྱུང་།།
དམར་བོ་ཤ་གཟན་གཉན་གྱི་ཁྱུང་།།
ནག་པོ་དགྲ་འདུལ་ཀླུ་ཡི་ཁྱུང་།།
གླུ་དེ་ཡི་ལན་ལ་འདི་ལྟར་རེད།།
ཁྱུང་གི་གླུ་ལ་འཛད་མཐའ་མེད།།
རགས་ཙམ་བླངས་ན་འདི་འདྲ་རེད།། །།
(«མདོ་སྨད་ཡུལ་གྱི་ངག་རྩོམ་པད་མའི་ཆུན་པོ》ལས་བདམས། ）
གཉིས། རུས་སྦལ་གྱི་གླུ།
དྲི། ས་མར་ལ་གནོན་མི་རུས་སྦལ་རེད།།
རུས་མངལ་སྐྱེས་རེད་དམ་རྫུས་སྐྱེས་རེད།།
ལན། ས་མར་ལ་གནོན་མི་རུས་སྦལ་རེད།།
་རུས་སྐྱེ་གནས་བཞི་ལས་སྐྱེ་ནི་རེད།།
དྲི། ས་མར་ལ་གནོན་མི་རུས་སྦལ་རེད།།
རུས་སྦལ་ཕ་མ་བུ་གསུམ་ཤོད།།
ལན། རུས་སྦལ་གྱི་ཕ་མ་བུ་གསུམ་འ དི།།
རུས་སྦལ་གྱི་ཕ་ནི་གསེར་ཤུན་རེད།།
208



རུས་སྦལ་གྱི་མ་ནི་རྫས་ཤུན་རེད།།
བུ་ནི་རུས་སྦལ་ཁོ་རང་རེད།།
དྲི། རུས་མ་ཧ་གསེར་གྱི་རུས་སྦལ་གན།།
གསེར་ནི་ཟེར་བ་ཅི་ཞིག་རེད།།
རུས་ནི་ཟེར་བ་ཅི་ཞིག་རེད།།
སྦལ་ནི་ཟེར་བ་ཅི་ཞིག་རེད།།
སྐྱེ་མཆེད་མེད་པ་ཅི་ཞིག་རེད།།
ལན། རུས་མ་ཧ་གསེར་གྱི་རུས་སྦལ་འ དི།།
སྐྱེ་མཆེད་ཕ་མ་དུས་གསུམ་རེད།།
གསེར་ནི་སངས་རྒྱས་ཀུན་ལ་ཟེར།།
རུས་ནི་ཟེར་བ་རུས་ཁམས་རེད།།
སྦལ་ནི་བསྟན་པ་ལྷ་ཡི་སྐུ། །
གླུ་དེ་ཡི་ལན་ལ་འདི་ལྟར་རེད།།
དྲི། རུས་མ་ཧ་གསེར་གྱི་རུས་སྦལ་གན།།
རུས་སྐྱེ་ཞིང་སྐྱེ་གནས་བཞི་བོ་ཤོད།།
ལན། རུས་སྐྱེ་ཞིང་སྐྱེ་གནས་བཞི་བོ་དེ།།
མངལ་སྐྱེས་རྫུས་སྐྱེས་སྒོང་སྐྱེས་གསུམ།།
དྲོད་ལས་སྐྱེས་དང་སྐྱེ་བཞི་བོ། །
རུས་སྐྱེས་ཞིང་སྐྱེ་གནས་བཞི་བོ་ཡིན།།
དྲི། རུས་མ་ཧ་གསེར་གྱི་རུས་སྦལ་གན།།
209



མངལ་ལས་སྐྱེས་པ་ཅི་ཞིག་རེད།།
རྫས་ལས་སྐྱེས་པ་ཅི་ཞིག་རེད།།
སྒོང་ལས་སྐྱེས་པ་ཅི་ཞིག་རེད།།
དྲོད་ལས་སྐྱེས་པ་ཅི་ཞིག་རེད།།
ལན། རུས་མ་ཧ་གསེར་གྱི་རུས་སྦལ་འ དི།།
མངལ་ལས་སྐྱེས་པ་ལས་ཅན་རེད།།
རྫས་ལས་སྐྱེས་པ་ལྷ་ཅན་རེད།།
སྒོང་ལས་སྐྱེས་པ་གཤོག་ཅན་རེད།།
དྲོད་ལས་སྐྱེས་པ་དེ་འདྲ་རེད།།
གླུ་དེ་ཡི་ལན་ལ་འདི་ལྟར་རེད།།
དྲི། རུས་མ་ཧ་གསེར་གྱི་རུས་སྦལ་འ དི།།
མངལ་ལས་སྐྱེས་པའི་ལོ་གྲངས་ཤོད།།
རྫུས་ལས་སྐྱེས་པའི་ཟླ་བ་ཤོད།།
སྒོང་ལས་སྐྱེས་པའི་ཉི་མ་ཤོད།།
དྲོད་ལས་སྐྱེས་པའི་དུས་ཚོད་ཤོད།།
ལན། མངལ་ལས་སྐྱེས་པའི་ལོ་གྲངས་འ དི།།
ལོ་རེ་ཟླ་བ་བཅུ་གཉིས་རེད།།
རྫས་ལས་སྐྱེས་པའི་ཟླ་བ་འ དི།།
ཟླ་དགུ་ཟླ་བ་དགུ་དགུ་རེད།།
སྒོང་ལས་སྐྱེས་ པའི་ཉི་མ་འ དི།།
210



ཉི་མ་ཉི་ཤུ་རྩ་གཅིག་རེད།།
དྲོད་ལས་སྐྱེས་པའི་དུས་ཚོད་འ དི།།
ཉིན་མཚན་དུས་ཚོད་ཉེར་བཞི་རེད།།
དུས་ཚོད་གཅིག་ལ་སྐྱེས་ནི་རེད།།
གླུ་དེ་ཡི་ལན་ལ་འདི་ལྟར་རེད།།
དྲི། རུས་མ་ཧ་གསེར་གྱི་རུས་སྦལ་འདི།།
ཕྱི་རྒྱ་མཚོ་ཁ་ལ་འགྲོ་ཚུལ་ཤོད།།
རུས་འགྲོ་བ་ཅི་ཡིས་སོང་ནི་རེད།།
འཁོར་ནི་ཅི་ཡིས་འཁོར་ནི་རེད།།
འཁྱ མས་ནི་ཅི་ཡིས་འཁྱམས་ནི་རེད།།
ལན། རུས་མ་ཧ་གསེར་གྱི་རུས་སྦལ་གན།།
སོང་བ་རྒྱ་མཚོ་ཁ་ལ་སོང་།།
འཁོར་བ་རྒྱ་མཚོ་མཐའ་ལ་འཁོར།།
འཁྱ མས་པ་རྒྱ་མཚོའི་ཞབས་ལ་འཁྱམས།།
གླུ་དེ་ཡི་ལན་ལ་འདི་ལྟར་རེད།།
རུས་མ་ཧ་གསེར་གྱི་རུས་སྦལ་འ དི།།
ཕྱི་རྒྱ་མཚོ་ཞབས་ལ་འཁྱ མ་དུས་དེར།།
ཁ་ན་ཡོད་ལ་ཞབས་ན་ཡོད།།
མཐའ་ན་ཡོད་ལ་ཟུར་ན་ཡོད།།
གཡས་ན་ཡོད་ལ་གཡོན་ན་ཡོད།།
21



ལན། རུས་མ་ཧ་གསེར་གྱི་རུས་སྦལ་འདི།།
ཕྱི་རྒྱ་མཚོའི་ཞབས་ལ་འཁྱ མ་དུས་དེར།།
ཁ་ན་མེད་ཅིང་ཞབས་ན་མེད།།
མཐའ་ན་མེད་ཅིང་ཟུར་ན་མེད།།
གཡས་ན་མེད་ཅིང་གཡོན་ན་མེད།།
གཡུ་ཡི་ཕོ་བྲང་ནང་དུ་ཡོད།།
གླུ་དེ་ཡི་ལན་ལ་འདི་ལྟར་རེད།།
དྲི། གཡུ་ཕོ་བྲང་དཀྱིལ་ལ་བཞུགས་འདུག་དུས།།
ཁ་གང་ལ་འཁོར་ནས་བཞུགས་བསྡད་ཡོད།།
ལྟོགས་ན་ཟ་རྒྱུ་ཅི་ཞིག་རེད།།
སྐོམ་ན་འཐུང་རྒྱུ་ཅི་ཞིག་རེད།།
ལན། གཡུ་ཕོ་བྲང་དཀྱིལ་ལ་བཞུགས་དུས་དེར།།
ཁ་དགུང་ལ་འཁོར་ནས་བཞུགས་བསྡད་ཡོད།།
ལྟོགས་དུས་ཟ་རྒྱུ་བཤད་རྒྱུ་ན།།
གོང་བླ་མའི་གདམ་ངག་བསྲུངས་ནས་བསྡད།།
གླུ་དེ་ཡི་ལན་ལ་འདི་ལྟར་རེད།།
དྲི། རུས་མ་ཧ་གསེར་གྱི་རུས་སྦལ་གན།།
གཡུ་ཕོ་བྲང་དཀྱིལ་ན་བཞུགས་འདུག་དུས།།
གཡུ་ཕོ་བྲང་གནས་ལ་སྒོ་བཞི་ཡོད།།
སྒོ་བཞི་བོར་གནས་པའི་ལྷ་བཞི་ཤོད།།
212



ལན། སྒོ་བཞི་བོར་གནས་པའི་ལྷ་བཞི་དེ།།
ཤུར་སྒོ་ཡུལ་འཁོར་སྲུང་བའི་ལྷ།།
ལྷོ་སྒོ་འཕགས་སྐྱེས་པོ་ཡི་ལྷ།།
ནུབ་སྒོ་སྤྱན་མི་བཟང་གི་གནས།།
བྱང་སྒོ་རྣམ་ཐོས་སྲས་ཀྱི་ལྷ།།
གླུ་དེ་ཡི་ལན་ལ་འདི་ལྟར་རེད། །
དྲི། རུས་མ་ཧ་གསེར་གྱི་རུས་སྦལ་གན།།
གཡུ་ཕོ་བྲང་དཀྱིལ་ན་བཞུགས་དུས་དེར།།
ཤ་རུས་པའི་གོས་ལ་ཐེལ་གཅིག་རྒྱོབ།།
ཐེལ་ཆ་གང་གི་ཕྱག་ན་ཡོད།།
ཐེལ་ཁུག་གང་གི་ཡུལ་ན་ཡོད།།
ལན། ཐེལ་ཆ་སྒྲོལ་མའི་ཕྱག་ན་ཡོད།།
ཐེལ་ཁུག་སྒྲོལ་མའི་ཡུལ་ན་ཡོད།།
གླུ་དེ་ཡི་ལན་ལ་འདི་ལྟར་རེད།།
དྲི། རུས་མ་ཧ་གསེར་གྱི་རུས་སྦལ་གན།།
གཡུ་ཕོ་བྲང་དཀྱིལ་ན་བཞུགས་དུས་དེར།།
ཤ་རུས་པའི་གོས་ལ་གྲི་རེ་རྒྱོབ།།
སྐུའི་དབང་བོ་ལྔ་ཡི་སྒོ་རེ་ཕྱེ།།
ལུས་ཀྱི་སྒོ་ནི་ཅི་ཡིས་འབྱེད།།
མིག་གི་སྒོ་ནི་ཅི་ཡིས་འབྱེད།།
13



རྣ་བའི་སྒོ་ནི་ཅི་ཡིས་འབྱེད།།
སྣ་ཡི་སྒོ་ནི་ཅི་ཡིས་འབྱེད།།
ཁ་ཡི་སྒོ་ནི་ཅི་ཡིས་འབྱེད།།
ལན། ལུས་ཀྱི་སྒོ་ནི་གོས་ཀྱིས་འབྱེད།།
མིག་གི་སྒོ་ནི་འོད་ཀྱིས་འབྱེད།།
རྣ་ཡི་སྒོ་ནི་སྒྲ་ཡིས་འབྱེད།།
སྣ་ཡི་སྒོ་ནི་དྲི་ཡིས་འབྱེད།།
ཁ་ཡི་སྒོ་ནི་ཟས་ཀྱིས་འབྱེད།།
ཁོག་གི་སྒོ་ནི་སེམས་ཀྱིས་འབྱེད།། །
གླུ་དེ་ཡི་ལན་ལ་འདི་ལྟར་རེད།།
དྲི། ཕྱི་ཡི་རྣམ་ པའི་མཐུན་གསུམ་ཤོད།།
ཁ་ནི་ཅི་ཡིས་མཐུན་བསྡད་ཡོད།།
སྐེད་ནི་ཅི་ཡིས་མཐུན་བསྡད་ཡོད།།
ཞབས་ནི་ཅི་ཡིས་མཐུན་བསྡད་ཡོད།།
ལན། ཁ་ནི་ལྷ་དང་མཐུན་བསྡད་ཡོད།། །
སྐེད་ནི་གཉན་དང་མཐུན་བསྣད་ཡོད།།
ཞབས་ནི་ཀླུ་དང་མཐུན་བསྡད་ཡོད།།
གླུ་དེ་ཡི་ལན་ལ་འདི་ལྟར་རེད།།
དྲི། རུས་མ་ཧ་གསེར་གྱི་རུས་སྦལ་གན།།
རུས་སེམས་ལ་དྲན་པའི་མི་གཅིག་ཤོད།།
214



ལན། རུས་སེམས་ལ་དྲན་པའི་མི་གཅིག་སྟེ།།
ལྷ་རྗེ་བཙུན་འཕགས་པ་འཇམ་དཔལ་རེད།།
དྲི། ལྷ་རྗེ་བཙུན་འཇམ་དཔལ་ཟེར་བ་གན།།
བྱོན་ནས་རྒྱ་མཚོ་ཁ་ལ་འོངས། །
ཕྱི་རྒྱ་མཚོ་ཁ་ལ་ཅི་ཞིག་བྱེད།།
ལན། ཕྱི་རྒྱ་མཚོ་ཁ་ལ་མདའ་གཅིག་བརྒྱབ།།
གནས་ཡར་ལ་མདའ་སྒྲོ་མདའ་ཤིང་བཟོས།།
གླུ་དེ་ཡི་ལན་ལ་འདི་ལྟར་རེད།།
དྲི། ལྷ་རྗེ་བཙུན་འཇམ་དཔལ་ཟེར་བ་གན།།
ཕྱི་རྒྱ་མཚོ་ཁ་ལ་བྱོན་དུས་དེར།།
ཕྱག་གཡས་ན་བསྣམས་པ་ཅི་ཞིག་རེད།།
ཕྱག་གཡོན་ན་བསྣམས་པ་ཅི་ཞིག་རེད།།
སེམས་ལ་སྒོམ་པ་ཅི་ཞིག་རེད།།
ལན། ལྷ་རྗེ་བཙུན་འཇམ་དཔལ་ཟེར་བ་གན།།
ཕྱི་རྒྱ་མཚོ་ཁ་ལ་འོངས་དུས་དེར།།
ཕྱག་གཡས་ན་རལ་གྲི་སོ་གཉིས་བསྣམས།།
ཕྱག་གཡོན་ན་རྗེ་བཙུན་པི་ཝང་བསྣམས།།
སེམས་ལ་སྙིང་རྗེ་བསྒོམས་ནས་ཡོང་།།
གླུ་དེ་ཡི་ལན་ལ་འདི་ལྟར་རེད།།
དྲི། ཕྱི་རྒྱ་མཚོ་ཁ་ནས་ཅི་ཞིག་བྱས།།
215



གླུ་དལ་བུར་ལོངས་དང་བྲེལ་བར་ཡོང་།།
ལན། ཕྱི་རྒྱ་མཚོ་ཁ་ནས་པི་ཝང་འཁྲོལ།།
ཞབས་སུ་ཉན་ན་སྙན་སྒྲ་ཆེ།།
སྒྲ་ཉན་ནས་རྒྱ་མཚོ་ཁ་ལ་ཡོང་།།
གླུ་དེ་ཡི་ལན་ལ་འདི་ལྟར་རེད།།
དྲི། རུས་མ་ཧ་གསེར་གྱི་རུས་སྦལ་འདི།།
ཕྱི་རྒྱ་མཚོའི་ཞབས་ན་ཅི་ཞིག་རེད།།
སྐེད་ལ་བྱུང་དུས་ཅི་ཞིག་རེད།།
ཁ་ལ་བྱུང་དུས་ཅི་ཞིག་རེད།།
ལན། རུས་མ་ཧ་གསེར་གྱི་རུས་སྦལ་འདི།།
ཞབས་ན་ཡོད་དུས་སྦལ་བ་རེད།།
སྐེད་ལ་བྱུང་དུས་གསེར་སྦལ་རེད།།
ཁ་ལ་བྱུང་དུས་རུས་སྦལ་རེད།།
གླུ་དེ་ཡི་ལན་ལ་འདི་ལྟར་རེད།།
དྲི། རུས་མ་ཧ་གསེར་གྱི་རུས་སྦལ་དེ། །
ཞི་བས་འདུལ་ལམ་དྲག་པོས་འདུལ།།
ཞི་བས་བརྐོ་འམ་དྲག་པོས་བཀོ།།
ལན། རུས་མ་ཧ་གསེར་གྱི་རུས་སྦལ་འདི།།
ཞི་བས་མ་འདུལ་དྲག་པོས་འདུལ།།
ལྷ་རྗེ་རྗེ་བཙུན་བླ་མ་ཡིས།།
216



ཞི་བས་མ་བརྐོ་དྲག་བརྐོས་ཟེར།།
བརྐོ་བ་རལ་གྲི་སོ་གཉིས་བརྐོས།།
རལ་གྲི་གཡས་རྒྱག་གཡོན་རྒྱག་བྱས།།
ཁ་ན་མེ་ལྕེ་ལྷབ་ལྷུབ་འབར།།
སྲིད་པ་ལྷོ་རུ་ཤར་བ་ཡིན།། །
གླུ་དེ་ཡི་ལན་ལ་འདི་ལྟར་རེད།།
དྲི། རུས་མ་ཧ་གསེར་གྱི་རུས་སྦལ་འདི།།
ཞེ་ཡོད་རེད་ལ་ཞེ་མེད་རེད།།
གནམ་འབུ་རེད་ལ་ས་འབུ་རེད།།
རྒྱུ་མཚོ་རེད་ལ་རྡུལ་ཚོགས་རེད།།
ལན། རུས་མ་ཧ་གསེར་གྱི་རུས་སྦལ་འདི།
གནམ་འབུ་མ་རེད་ས་འབུ་མིན།།
རྒྱ་མཚོ་མ་རེད་རྡུལ་ཚོགས་རེད།།
གླུ་དེ་ཡི་ལན་ལ་འདི་ལྟར་རེད།།
དྲི། རུས་མ་ཧ་གསེར་གྱི་རུས་སྦལ་འདི༎
མགོ་བོ་ཁ་ཕྱོགས་གང་ལ་གཏད།།
ལུས་ཀྱི་ གཞོགས་གཡས་གང་ལ་གཏད།།
ལུས་ཀྱི་ གཞོགས་གཡོན་གང་ལ་གཏད།།
རུས་སྦལ་མཇུག་སྨད་གང་ལ་གཏད།།
ལན། རུས་སྦལ་མགོ་བོ་ཤར་ལ་གཏད།།
217



རུས་སྦལ་གཞོགས་གཡས་ལྷོ་ལ་གཏད།།
རུས་སྦལ་གཞོགས་གཡོན་ནུབ་ལ་གཏད།
རུས་སྦལ་མཇུག་མ་བྱང་ལ་གཏད།།
གླུ་དེ་ཡི་ལན་ལ་འདི་ལྟར་རེད།
དྲི། རུས་སྦལ་མགོ་བོ་ཤར་ལ་གཏད།།
མགོ་བོ་འོག་ཏུ་ཅི་ཞིག་བྱུང་།།
རུས་སྦལ་གཞོགས་གཡས་ལྷོ་ལ་གཏད།།
གཞོགས་གཡས་འོག་ཏུ་ཅི་ཞིག་བྱུང་།1
རུས་སྦལ་གཞོགས་གཡོན་ནུབ་ལ་གཏད།
གཞོགས་ གཡོན་འོག་ཏུ་ཅི་ཞིག་བྱུང་།།
རུས་སྦལ་མཇུག་མ་བྱང་ལ་གཏད།།
མཇུག་མ་འོག་ཏུ་ཅི་ཞིག་བྱུང༌།།
ལན། རུས་སྦལ་མགོ་བོ་ཤར་ལ་གཏད།།
ཤར་མེ་ཁམས་རྒྱལ་བོ་བདེ་བའི་རྟ གས།1
རུས་སྦལ་གཞོགས་གཡས་ལྷོ་ལ་གཏད།
ལྷོ་ཤིང་ཁམས་རྒྱལ་བོ་བདེ་བའི་རྟགས།
རུས་སྦལ་གཞོགས་གཡོན་ནུབ་ལ་གཏད།
ནུབ་རླུང་ཁམས་རྒྱལ་བོ་བདེ་བའི་རྟ གས།
རུས་སྦལ་མཇུག་མ་བྱང་ལ་གཏད།
བྱང་ཆུ་ཁམས་རྒྱལ་བོ་བདེ་བའི་རྟགས།།
It



གླུ་དེ་ཡི་ལན་ལ་འདི་ ལྟར་རེད།
དྲི། རུས་མ་ཧ་གསེར་གྱི་རུས་སྦལ་འདི།།
འབྱུང་བ་བཞི་བོ་ཆགས་ཚུལ་ཤོད།།
ལན། འབྱུང་བ་བཞི་བོ་ཆགས་ཚུལ་འདི།
ས་ཁམས་ཤ་ཡི་འབྱུང་བ་ཆ གས།1
ཆུ་ཁམས་གྲང་གི་འབྱུང་བ་ཆགས།།
མེ་ཁམས་དྲོད་ཀྱི་འབྱུང་བ་ཆ གས།།
རླུང་ཁམས་སེམས་ཀྱི་འབྱུང་བ་ཆགས།1
གླུ་དེ་ཡི་ལན་ལ་འདི་ལྟར་རེད།།
དྲི། སྨེ་བ་དགུ་བོ་བརྩི་ཚུལ་ཤོད།།
ལན། གཅིག་དཀར་དྲུག་དཀར་བརྒྱད་དཀར་དང་།།
བཞི་ལྗང་ཤིང་སྟེ་ལྔ་སེར་ལ།།
ག ཉིས་ནག་གསུམ་མཐིང་ཆུ་ཡིན་ལ།།
སྨེ་བ་དགུ་བོ་བ རྩི་ཚུལ་ཡིན།།
དྲི། སྨེ་བ་དགུ་བོ་ཆགས་ཚུལ་ཤོད།།
ལན། གཅིག་དཀར་གཉིས་ནག་གསུམ་མཐིང་ལ།།
བ ཞི་ལྗང་ལྔ་སེར་དྲུག་དཀར་དང་། །
བདུན་དམར་བརྒྱད་དང་དགུ་དཀར་ལ།།
སྨེ་བ་དགུ་བོ་ཆགས་ཚུལ་རེད།།
དྲི། སྤར་ཁ་བརྒྱུ ད་པོ་ཆགས་ཚུལ་ཤོདII



ལན། སྤར་ཁ་བརྒྱ དད་པོ་ཆགས་ཚུལ་དེ།།
ལི་དང་ཁོན་དང་དྭ་དང་ཁེན།།
ཁམ་དང་གིན་དང་ཟིན་དང་ཟོན།།
ལྕགས་ལ་རིན་ཆེན་འབར་བ་བགོས།།
སྤར་ཁ་བརྒྱད་པོ་དྲུག་སྟེ་དཀར།།
ཆུ་སོགས་སྙིང་བོ་སྦལ་བ་གཅིག །
རི་ནི་རྒྱལ་བོ་རྩིབས་བརྒྱད་དཀར།།
དཔའ་སེམས་ཤིང་ལས་འབྲས་བུ་ཐོན།།
རླུང་གི་རྒྱལ་བོ་གཤོག་པ་བཞི།།
ལྔ་གསེར་རུས་སྦལ་ལུས་ལ་འགོ །
ལོ་འཁོར་བཅུ་གཉིས་ཆགས་ཚུལ་རེད།།
ཤིང་ལ་སྟག་ཡོས་ས་གསུམ་མཆེད།།
མེ་ལ་རྟ་སྦྲུལ་ལྕགས་བྱ་སྤྲེལ།། །
ཆུ་ལས་བྱི་ཕག་མཆེད་ས་ལས།།
ཁྱི་འབྲུག་གླང་ལུག་བཅུ་གཉིས་སོ།།
དྲི། ལོ་འཁོར་བཅུ་གཉིས་རྩི་ཚུལ་ཤོད།།
ལན། ལོ་འཁོར་རྩི་ཚུལ་བཤད་རྒྱུ་ན།།
ཤིང་མ་ཆུ་ལ་ཤིང་བུ་མེ།།
ཤིང་དགྲ་ལྕགས་ལ་ཤིང་གྲོགས་ས།།
ས་མ་མེ་ལ་ས་བུ་ལྕགས།།
220



ས་དགྲ་ཆུ་ལ་ས་གྲོགས་ཤིང༌།།
ལྕགས་མ་ས་ལ་ལྕགས་བུ་ཆུ།།
ལྕགས་དགྲ་ཤིང་ལ་ལྕགས་གྲོགས་མེ།།
ཆུ་མ་ལྕགས་ལ་ཆུ་བུ་ཤིང་།།
མེ་མ་ཤིང་ལ་མེ་བུ་ས།།
མེ་དགྲ་ཆུ་ལ་མེ་གྲོགས་ལྕགས།།
བསྐལ་བ་དང་བོ་བྱི་བ་ཡིན།། །
དྲི། བྱི་བ་ལྔ་ལྔ་འབྱུང་བ་གཅིག །
ལོ་འཁོར་བཅུ་གཉིས་མཐུན་ཚུལ་ཤོད།།
ལན། བྱི་འབྲུག་སྤྲེལ་གསུམ་མཐུན་པ་ལ།།
བྱ་གླང་སྦྲུལ་གསུམ་མཐུན་རྒྱུ་རེད།།
ཁྱི་རྟ་སྟག་གསུམ་རྒྱུན་དུ་མཐུན།། །
ཕག་ཡོས་ལུག་གསུམ་མཐུན་པ་ཡིན།།
དྲི། ལོ་རྒན་དྲུག་ཅུ་འཁོར་ཚུལ་ཤོད།།
ལན། རྒྱ་གར་དམ་པའི་ཆོས་ལུགས་ལ།།
བྱི་བ་རེ་རེའི་ལོ་ནས་བཟུང་།།
བྱི་བ་འབྱུང་བ་ལྔ་ལྔ་རེད།
ལྔ་ལྔ་ཆགས་པ་དྲུག་ཅུ་རེད།།
བཀྲ་ཤིས་འཕེལ་བའི་བསོད་ནམས་བསགས། །
(«མདོ་སྨད་ཡུལ་གྱི་ངག་རྩོམ་པད་མའི་ཆུན་པོ》ལས་བདམས། ）
221



བཅོ་བརྒྱད་པ། འབྲུ་དྲུག་བསྟོད་པ་གཡུ་ཡི་རྦ་རླབས།
ཀ སྡོན་གྱི་བསྐལ་བ་དང་བོ་ལ།།
འཇིག་རྟེན་ས་ལ་ཆགས་ པའི་དུས།།
མི་མགོ་ནག་ཁམས་ལ་གནས་ པའི་སྐབས།།
ནས་འབྲུ་དྲུག་ས་ལ་མ་བཏབ་དུས།།
མི་མགོ་ནག་བརྟེན་པའི་འབྲུ་དྲུག་འདི།།
ས་འཇིག་རྟེན་ཁམས་ལ་ཆགས་ཚུལ་ཤོད།།
ཁ། སྔོན་གྱི་བསྐལ་བ་ དང་བོ་ལ།།
འཇིག་རྟེན་ས་ལ་ཆགས་ པའི་དུས།།
མི་མགོ་ནག་ཁམས་ལ་གནས་ པའི་སྐབས།།
མི་མགོ་ནག་ཁ་བསོད་ཆུང་སོང་བས།།
ནས་འབྲུ་དྲུག་ས་ལ་མ་བཏབ་དུས།།
ནས་འབྲུ་དྲུག་གོང་མ་ལྷ་ལ་བསླང་།།
ཀ མི་ཁམས་ལ་ཆགས་ པའི་དུས་སྐབས་ལ།།
ཟས་ནུས་བཅུད་ཅན་རེར་རེ་བ་བཞག །
གོང་སྟེང་མ་ལྷ་ལ་གསོལ་བ་བཏ བ།།
222



སྟེང་ལྷ་ཆེན་ཚངས་པའི་ཞིང་ཁམས་ན།།
.. ཚོགས་ཆོས་འཁོར་བསྐོར་རྒྱུ་མ་གཏོགས་པའི།།
ཟས་འབྲུ་དྲུག་འབྱུང་གི་གནས་ཤིག་མེད།།
མི་མགོ་ནག་ཁ་བསོད་ཆུང་རྒྱུ་རེད།།
ཁ། བློ་ཅན་གསུམ་གྱིས་བློ་ཞིག་བྱས།།
འདང་མཁན་གསུམ་གྱིས་འདང་རེ་བརྒྱབ།།
ཆགས་མཁན་གསུམ་གྱིས་ཆགས་རེ་བཞག །།
བར་མ་བཙན་གྱི་བཙན་རྒྱལ་ལ།།
སེམས་མོས་པས་བསང་མཆོད་དད་པ་བྱས།།
ནས་འབྲུ་དྲུག་ བར་མ་བཙན་ལ་བསླང་།།
ས་འཇིག་རྟེན་ཆགས་ པའི་དང་བོ་ལ།།
ནས་འབྲུ་དྲུག་ས་ལ་མ་ཆགས་དུས།།
འདི་ བར་མ་གསུམ་ལ་དད་པ་བྱས།།
བར་བཙན་རྒྱལ་ཡམ་ཤིང་ཞིང་ཁམས་ན།།
ཕོ་དཔའ་རྩལ་འགྲན་ས་མ་གཏོ གས་པའི།།
ནས་འབྲུ་དྲུག་འབྱུང་གི་གནས་ཤིག་མེད།།
ཁ། ས་འཇིག་རྟེན་ཁམས་ཀྱི་མགོ་ནག་མིས།།
བློ་ཅན་གསུམ་ལ་བློ་གསུམ་དྲིས།།
ཆགས་མཁན་གསུམ་གྱིས་ཆགས་ གསུམ་བཞག །
འདང་བ་གསུམ་གྱིས་འདང་གསུམ་བརྒྱབ།།
223



འོག་མ་དྲོས་ཀླུ་ཡི་ཞིང་ཁམས་ཀྱི།།
ཀླུ་རྒྱལ་དུང་སྐྱོང་གཙུག་ཏུ་བཀུར།།
ནས་འབྲུ་དྲུག་འོག་མ་ཀླུ་ལ་བསླང་།།
ཀ ས་འཇིག་རྟེན་ཆགས་ པའི་དང་བོ་ལ།།
ནས་འབྲུ་དྲུག་ས་ལ་མ་བཏབ་དུས།།
འདི་འོག་མ་ཀླུ་ལ་བཀུར་བ་བྱས།།
འོག་མ་དྲོས་ཀླུ་ཡི་ཞིང་ཁམས་ན།།
ནོར་བང་མཛོད་ལོངས་སྤྱོད་ལྡན་ན་ཡང་།།
ནས་འབྲུ་དྲུག་མི་ལ་གནང་རབས་མེད།།
མི་མགོ་ནག་ཁ་བསོད་ཆུང་རྒྱུ་རེད། །
ཁ། ས་འཇིག་རྟེན་ཁམས་ཀྱི་མགོ་ནག་མིས།།
བློ་ཅན་གསུམ་ལ་བློ་གསུམ་དྲིས།།
ཆགས་མཁན་གསུམ་གྱིས་ཆགས་གསུམ་བཞག །
འདང་བ་གསུམ་གྱིས་འདང་གསུམ་བརྒྱབ།།
སྟེང་གི་ལྷ་ལ་ཕྱག་གསུམ་འཚལ།།
བར་གྱི་བཙན་ལ་པུས་གསུམ་བཙུགས།
འོག་གི་ཀླུ་ལ་སྐོར་གསུམ་བརྒྱབ།།
ལྷ་ཀླུ་བཙན་གསུམ་ལ་ཟས་ཤིག་བསླང་།།
ཀ ས་འཇིག་རྟེན་ཁམས་ཀྱི་དང་བོ་ལ།།
ནས་འབྲུ་དྲུག་ས་ལ་མ་བཏབ་དུས།།
124



ལྷ་ཚང་མ་དག་པའི་ཞིང་ཁམས་དང༌།།
བཙན་ཡོ་ལའི་བླ་མཁར་རྫོང་ན་གནས།།
ཀླུ་མ་དྲོས་རྒྱ་མཚོའི་ཀློང་ན་གནས།།
མི་མགོ་ནག་འཇིག་རྟེན་ཁམས་ན་གནས།།
ཟས་འབྲུ་དྲུག་མི་ལ་ཇི་ལྟར་གནང་།།
ཁ། མཚོ་མ་དྲོས་རྒྱ་མཚོ་ཀླུང་ནང་གི ། །
ཀླུ་དུང་སྐྱོང་དཀར་མོ་གཙོ་བྱས་ནས།།
ཀླུ་འཁོར་ཚོགས་ཉིས་བརྒྱ་ལྔ་བཅུ་ཡིས།།
བློ་ཁ་སེམས་མཐུན་པའི་བཀའ་བགྲོས་མཛད།།
ས་འ ཇིག་རྟེན་མགོ་ནག་མི་རྣམས་ལ།།
ནས་འབྲུ་དྲུག་སྦྱིན་པ་ཐག་གིས་བཅད།།
མཚོ་ མ་དྲོས་རྒྱ་མཚོའི་ཀླུ་རྣམས་ཀྱིས།།
ནས་འབྲུ་དྲུག་མི་ལ་སྦྱིན་ཟེར་ན།།
རྒྱ་མཚོའི་རྒྱ་ཁྱོན་ཡངས་དང་གཅིག །
མཐའ་ཡས་རྒྱ་མཚོ་ཟབ་དང་གཉིས།།
ས་སྟེང་མགོ་ནག་མི་རྣམས་ཀྱིས།།
ནས་འབྲུ་དྲུག་ས་ལ་ཇི་ལྟར་བླངས།།
ཁ། མཐའ་ཡས་རྒྱ་མཚོ་གཏིང་ཕུགས་ཀྱི།།
འབྲུ་རིགས་འཛོམས་པའི་མཛོད་ནང་གི །
ནས་དཀར་ནག་གཉིས་དང་ སྔོན་མོ་གསུམ།།
225



ཀླུ་རྫུ་འཕྲུལ་ཅན་གྱི་ ཐབས་མཁས་ནས།།
ཆུའི་རྦ་རླབས་ལ་བརྟེན་མཚོ་ཁར་བླངས།།
ནས་འབྲུ་དྲུག་མཚོ་ཁར་བུད་པ་དེ།།
འཚུབ་མ་རླུང་ཞིག་གཡུག་མ་ཐག །
ནས་འབྲུ་དྲུག་ཁུར་ནས་དགུང་ལ་ཐལ།།
དགུང་ཨ་སྔོན་གནམ་འཕང་མཐོ་བ་འདིས།།
ནས་འབྲུ་དྲུག་གར་སོང་མི་རྙེད་གི །
མི་མགོ་ནག་ཁ་བསོད་ཆུང་རྒྱུ་རེད།།
ཡང་བློ་ཅན་གསུམ་ལ་བློ་ཞིག་དྲིས།།
དཔྱད་མཁན་གསུམ་གྱིས་དཔྱད་རེ་བཏང་།
སྲིབ་ལ་སོང་ནས་བ་ལུ་འཐུས། །
ཉིན་ལ་སོང་ནས་ཤུག་པ་འཐུས།།
ཉིན་སྲིབ་བར་ནས་བསང་ཞིག་ཕུལ།།
བཙན་སྡེ་བརྒྱད་ཚོགས་ཀྱིས་གནང་ཆད་བྱས།།
ནས་འབྲུ་དྲུག་དགུང་ལ་ཁུར་ནོ་དེ། །
དགུང་ཨ་སྔོན་རྒྱ་ཁྱོན་ཡངས་དང་གཅིག །
དགུང་སྔོན་པོའི་གནམ་འཕང་མཐོ་དང་གཉིས།།
བཙན་སྡེ་བརྒྱད་ཁས་ལེན་བྱས་ཡོད་རུང་།།
ས་སྟེང་མགོ་ནག་མི་རྣམས་ཀྱིས།།
ནས་འབྲུ་དྲུག་ས་ལ་ཇི་ལྟར་ལེན།།
426



ཁ། བཙན་སྡེ་བརྒྱད་ལྷ་ཚོགས་འཁོར་ བཅས་ཀྱིས།།
མདུན་རིའི་མགོ་ནས་རྨོངས་པ་ལངས།
རྒྱབ་རིའི་མགོ་ནས་སྨུག་པ་འཐིབས།།
འབྲུག་སིང་སིང་སྐད་ཀྱིས་གནམ་ས་ཁེངས།།
བཙན་སྡེ་བརྒྱད་ཚོགས་ཀྱི་ཆོ་འཕྲུལ་གྱིས།།
ནས་འབྲུ་དྲུག་ཆར་དང་འདྲེས་ནས་བབས།།
ཀ ནས་འབྲུ་དྲུག་ས་ལ་བབས་ མ་ཐག ། །
དགུང་ཨ་སྔོན་དཀྱིལ་ལ་འཇའ་ཞིག་ཤར།།
འཇའ་སྣེ་རླངས་པར་འདྲེས་ནས་བྱུང༌།།
འཇའ་འཕ གས་ཏེ་ཁ་ཐག་ཇེ་རིང་རེད།།
ནས་འབྲུ་དྲུག་ཚངས་པའི་ཞིང་ལ་སོང་།།
མི་མགོ་ནག་ཁ་བསོད་ཆུང་རྒྱུ་རེད།།
ཁ། ནས་འབྲུ་དྲུག་འཇའ་ཡིས་ཁྱེར་ནས་སོང་།།
སྟེང་ལྷ་ལ་དད་པས་ཕྱག་གསུམ་འཚལ།།
གསེར་ཀོང་དངུལ་ཀོང་ཟངས་ཀོང་གསུམ།།
འབྲི་མར་སེར་བོའི་མར་ཁུས་བཀང་།།
སེམས་གུས་པས་མར་མེ་ཐེངས་གསུམ་ཕུལ།།
ནས་འབྲུ་དྲུག་ལྷ་ཡིས་གནང་ཆད་བྱས།།
ལྷས་གནང་ཆེད་ཁས་ལེན་བྱས་ན་ཡང་།།
སྟེང་ལྷ་ཡུལ་ཁ་ཐག་རིང་དང་གཅིག །
227



འཁོར་ལྷ་དམག་སྤྲུལ་བ་རྒོད་དང་གཉིས།།
མཛོད་ལོངས་སྤྱོད་ཕུགས་སོ་ཟབ་དང་གསུམ།།
ནས་འབྲུ་དྲུག་གར་སོང་མི་ཤེས་གི །
ནས་མི་ཡིས་ལེན་ན་དཀའ་མོ་རེད། །
ཁ། སྟེང་ལྷ་ཆེན་ཚངས་པའི་ཞིང་ཁམས་ན།།
རི གས་མི་འདྲ་བ་ཡི་བྱ་གསུམ་ཡོད།།
བྱ་གོང་མོ་ཁྱུང་ཁྲུང་སྐྱུང་ཀ་གསུམ།།
བྱ་འདི་ གསུམ་ནང་གི་སྐྱུང་ཀ་འདིས།།
ནས་འབྲུ་དྲུག་བསྐྱལ་ནས་ས་ལ་ཡོང་།།
ནས་འབྲུ་དྲུག་སྐྱུང་ཀའི་ཁ་ནས་སྐྱུག །
བྱ་སྐྱུང་ཀས་བསྐྱལ་བའི་ནས་འབྲུ་དེ།།
བྱ་རྒོད་པོ་གསུམ་གྱི་ཁ་ལ་ཤོར།།
བྱ་རྒོད་པོ་བར་སྣང་ཁམས་ལ་འཕུར།།
མི་མགོ་ནག་ཁ་བསོད་ཆུང་སོང་བས།།
ནས་འབྲུ་དྲུག་ལག་ཏུ་མི་ཡོང་གི །
རྒོད་འཛིན་པའི་ཐབས་ནི་ཇི་འདྲ་ཡོད།།
ཁ། བློ་ཅན་གསུམ་ལ་བློ་ཞིག་དྲིས།།
དཔྱོད་མཁན་གསུམ་གྱིས་དཔྱད་པ་བཏང་།།
རྟ་དཀར་དཀར་ཟུངས་ལ་རྔ་དཀར་བོལ།།
ཇ་དཀར་བོལ་ལ་རྙི་དཀར་ཁོལ།།
228



ཀ
རྙི་དཀར་བཀལ་ནས་བྱ་རྒོད་འཛིན།།
ནས་འབྲུ་དྲུག་ལག་ལ་ཡོང་ངེས་ཡིན།
བྱ་རྒོད་པོ་བར་སྣང་ཁམས་ན་ཡོད། །
རྟ་དཀར་རྔ་མ་དཀར་བོ་ཡིས།།
རྒོད་ཟིན་པའི་རྙི་རེ་ཇི་ལྟར་འཁེལ།།
བྱ་རྒོད་པོ་དགུང་ནས་ཟིན་ལུགས་མེད།།
རྟ་དཀར་བཟུང་ནས་རྔ་དཀར་བལ།།
ཤ་བ་རྒན་པོས་ཡར་འཁེལ་བྱས།།
ཡུ་མོ་རྒན་མོས་མར་འཁེལ་བྱས།།
དགུང་སྔོན་དཀྱིལ་ལ་རྙི་ཞིག་བཙུགས།།
བྱ་ཡར་འགྲོ་རྣམས་ཀྱི་སྐེ་ནས་བཟུང་།།
བྱ་མར་ཡོང་རྣམས་ཀྱི་རྐང་ནས་བཟུང་།།
ནས་འབྲུ་དྲུག་ལག་ལ་ཡོང་རྒྱུ་རེད།།
མི་མགོ་ནག་ཁ་བསོད་ཡོད་རྒྱུ་རེད།།
ནས་འབྲུ་དྲུག་རྒོད་ཀྱིས་ཁྱེར་བ་དེ།།
བྱ་རྒོད་པོ་རྒྱུ་རྙིའི་ནང་དུ་བཟུང་།།
བྱ་རྒོད་པོ་མ་ཉེས་སྲོག་ཆགས་རེད།།
གསོད་མི་རུང་སྡིག་པའི་ཁ་སྣོན་རེད།།
བྱ་རྒོད་པོའི་ཁོག་གི་ནས་འབྲུ་དྲུག །
དེ་ལེན་པའི་ཐབས་ནི་ཇི་འདྲ་ཡོད།།
ཀ
129



ཁ། རྒྱུ་རྙི འི་ནང་དུ་བྱ་རྒོད་བཟུང་།།
ལྕག་ཕྲན་གཡུགས་ནས་དག་ཏིག་བརྒྱབ།།
དག་ཏིག་བརྒྱབ་ནས་ལྷོག་ལྷོག་བསྐྱུགས།།
་ནས་དཀར་འབྲུ་དྲུག་ས་ལ་ཐོར། །
ནས་འབྲུ་དྲུག་ལག་ལ་ཡོང་རྒྱུ་རེད།།
མི་མགོ་ནག་ཁ་བསོད་ཡོད་རྒྱུ་རེད།།
ཀ ནས་འབྲུ་དྲུག་རྒོད་ལས་བསྐྱུགས་ནོ་དེ།
བྱ་སྔོན་མོ་གསུམ་གྱི་ཁ་ལ་ཤོར།།
ཆགས་བཞག་ན་བྱིའུ་ཆུང་འཇོལ་མོ་རེད།།
བྱིའུ་འཇོལ་མོ་རྒྱ་རྫོང་ནགས་ན་ཡོད།།
ནས་འབྲུ་དྲུག་ལག་ལ་མི་ཡོང་གི །
འདི་འཛིན་པའི་ཐབས་རེ་ཇི་འདྲ་ཡོད།
ཁ། ཆགས་མཁན་གསུམ་གྱིས་ཆགས་རེ་བཞག །
བློ་ཅན་གསུམ་ལ་བློ་རེ་དྲིས།།
རྟ་སྔོན་ཟུངས་ལ་རྔ་སྔོན་བོལ།།
རྔ་སྔོན་བལ་ནས་རྙི་སྔོན་ཁོལ།།
རྙི་སྔོན་བཀལ་ནས་འཇོལ་མོ་འཛིན།།
ནས་འབྲུ་དྲུག་ལག་ལ་ཡོང་ངེས་ཡིན།།
ཀ བྱིའུ་འཇོལ་མོ་རྒྱ་རྫོང་ནགས་ན་ཡོད།།
རྟ་སྔོན་རྔ་མ་སྔོན་པོ་ཡིས།།
230



བྱིའུ་ཟིན་པའི་རྙི་རེ་ཇི་ལྟར་འཁེལ།།
བྱིའུ་འཇོལ་མོ་ནགས་ནས་ཟིན་ལུགས་མེད།།
ཁ། རྟ་སྔོན་བཟུང་ནས་རྔ་སྔོན་བལ།།
ཤ་བ་རྒན་པོས་ཡར་འཁེལ་བྱས།།
ཡུ་མོ་རྒན་མོས་མར་འཁེལ་བྱས།།
ནགས་རྒྱུ་རྫོང་དཀྱིལ་ལ་རྙི་ཞིག་བཙུགས།
བྱིའུ་ཡར་འགྲོ་རྣམས་ཀྱི་སྐེ་ནས་བཟུང་།།
བྱིའུ་མར་འགྲོ་རྣམས་ཀྱི་རྐང་ནས་བཟུང་།།
ནས་འབྲུ་དྲུག་ལག་ལ་ཡོང་རྒྱུ་རེད།།
མི་མགོ་ནག་ཁ་བསོད་ཡོད་རྒྱུ་རེད།།
བྱིའུ་འཇོལ་མོས་ནས་འབྲུ་ཁྱེར་བ་དེ།།
བྱིའུ་འཇོལ་མོ་རྙི་ཡིས་བཟུང་ན་ཡང་།།
བྱིའུ་འཇོལ་མོ་མ་ཉེས་འདབ་ཆགས་རེད།།
གསོད་མི་རུང་སྡིག་པའི་ཁ་སྣོན་རེད།།
བྱིའུ་འཇོལ་མོ་ཁོག་གི་ནས་འབྲུ་དེ།།
ལེན་པའི་ཐབས་ནི་ཇི་འདྲ་ཡོད།།
ཁ། བྱིའུ་འཇོལ་མོ་རྒྱུ་རྙིའི་ནང་དུ་བཟུང་།།
ལྕགས་ཕྲན་གཡུགས་ནས་དག་ཏིག་བརྒྱབ།།
དག་ཏིག་བརྒྱབ་ནས་ལྷོག་ལྷོག་བསྐྱུགས།།
ལྷོག་ལྷོག་བསྐྱུགས་ནོ་ནས་སྔོན་རེད།།
བ
131



ནས་འབྲུ་དྲུག་ལག་ལ་ཡོང་རྒྱུ་རེད།།
མི་མགོ་ནག་ཁ་བསོད་ཡོད་རྒྱུ་རེད།།
བྱིའུ་འཇོལ་མོས་ནས་འབྲུ་བསྐྱུགས་ནོ་དེ།།
བྱ་ནག་པོ་གསུམ་གྱི་ཁ་ལ་ཤོར།།
རྩད་བཅད་དུས་སྐྱུང་ཀ་ནག་ཆུང་རེད།།
བྱ་སྐྱུང་ཀ་བྲག་དམར་ཐེམ་ན་ཡོད།།
ནས་འབྲུ་དྲུག་ལག་ལ་མི་ཡོང་གི །
འདི་འཛིན་པའི་ཐབས་ནི་ཇི་འདྲ་ཡོད།།
ཁ། ཆགས་མཁན་གསུམ་གྱིས་ཆགས་རེ་བཞག །
བློ་ཅན་གསུམ་ལ་བློ་རེ་དྲིས།།
རྟ་ནག་ཟུངས་ལ་རྔ་ནག་བོལ།།
རྔ་ནག་བལ་ནས་རྙི་རེ་ཁོལ།།
རྙི་ནག་བཀལ་ནས་བྱ་ནག་འཛིན།།
ནས་འབྲུ་དྲུག་ལག་ལ་ཡོང་ངེས་ཡིན།།
ཀ བྱ་ཀྱུང་ཀ་བྲག་དམར་ཐེམ་ན་ཡོད།།
རྟ་ནག་རྔ་མ་ནག་པོ་ཡིས།།
བྱ་ཟིན་པའི་རྙི་རེ་ཇི་ལྟར་འཁེལ།།
བྱ་སྐྱུང་ཀ་བྲག་ནས་ཟིན་ལུགས་མེད།།
ཁ། རྟ་ནག་བཟུང་ནས་རྔ་ནག་བལ།།
ཤ་བ་རྒན་པོས་ཡར་འཁེལ་བྱས།།
232



ཡུ་མོ་རྒན་མོས་མར་འཁེལ་བྱས །། །
བྲག་དམར་ཐེམ་ལ་རྙི་རེ་བཙུགས།
བྱ་ཡར་འགྲོ་རྣམས་ཀྱི་སྐེ་ནས་བཟུང་།།
བྱ་མར་འགྲོ་རྣམས་ཀྱི་རྐང་ནས་བཟུང་།།
ནས་འབྲུ་དྲུག་ལག་ལ་ཡོང་རྒྱུ་རེད།།
མི་མགོ་ནག་ཁ་བསོད་ཡོད་རྒྱུ་རེད།།
ཀ བྱ་ཀྱུང་ཀས་ནས་དྲུག་ཁྱེར་བ་དེ།།
བྱ་སྐྱུང་ཀ་རྙི་ཡིས་བཟུང་ན་ཡང་།།
བྱ་མ་ཉེས་འདབ་ཆགས་སྐྱུང་ཀ་རེད།།
གསོད་མི་རུང་སྡིག་པའི་ཁ་སྣོན་རེད།།
བྱ་སྐྱུང་ཀའི་ཁོག་གི་ནས་འབྲུ་དེ།།
ལེན་ པའི་ཐབས་ནི་ཇི་འདྲ་ཡོད། །
ཁ། བྱ་སྐྱུང་ཀ་རྒྱུ་རྙིའི་ནང་དུ་བཟུང་།།
ལྕགས་ཕྲན་གཡུགས་ནས་ དག་ཏིག་བརྒྱབ།།
དག་ཏིག་བརྒྱབ་ནས་ལྷོག་ལྷོག་བསྐྱུགས།།
ལྷོག་ལྷོག་བསྒྱུ གས་ནོ་ནས་ནག་རེད།།
ནས་འབྲུ་དྲུག་ལག་ལ་ཡོང་རྒྱུ་རེད།།
མི་མགོ་ནག་ཁ་བསོད་ཡོད་རྒྱུ་རེད།
ཀ ནས་འབྲུ་དྲུག་ས་ལ་ཐོར་བ་དེ།།
སྦལ་བ་རྒྱ་བོའི་ཁ་ལ་ཤོར།།
233



སྦལ་བ་རྒྱ་མཚོའི་འགྲམ་ལ་ཤོར།།
མི་མགོ་ནག་ཁ་བསོད་ཆུང་སོང་བས།།
ནས་འབྲུ་དྲུག་ལག་ལ་མི་ཡོང་གི །
འདི་འཛིན་རྒྱུའི་ཐབས་ནི་ཇི་འདྲ་ཡོད།
ཁ། བློ་ཅན་གསུམ་ལ་བློ་ཞིག་དྲིས།།
ཆགས་མཁན་གསུམ་གྱིས་ཆགས་རེ་བཞག །
གཡའ་རྡོ་ལེབ་མོའི་མཛོལ་རྡོ་ཚོལ།།
ཀྱལ་ཏ་དམར་བོའི་མཛོལ་ཤིང་གཞོགས།།
བལ་ཐིག་ལྷོད་མོའི་མཛོལ་ཐིག་ཁོལ།།
སྦལ་བ་རྒྱ་བོ་འཛིན་ཁ་སླ།།
ནས་འབྲུ་དྲུག་སྦལ་བས་ཁྱེར་ནོ་དེ།།
སྦལ་བ་རྒྱ་མཚོའི་གཏིང་ལ་སོང་། །
མཚོ་འགྲམ་མཛོལ་རེ་བཀྱགས་ན་ཡང་།།
འདི་སྦལ་བ་མཛོལ་ལ་ཇི་ལྟར་འགུག །
ཁ། རྒྱ་མཚོའི་ཁ་ལ་མཛོལ་ཞིག་བཀྱགས།།
ཟ་མ་ཟིམ་གྱིས་ཆར་ཞིག་བབས།།
སྦལ་བ་རྒྱ་མཚོའི་འགྲམ་དུ་འཁྱམས། །
འདི་འཛིན་པའི་སྟབས་ཀ་འགྲིག་རྒྱུ་རེད།།
ཀ མཚོ་འདི་ལ་གནས་ པའི་སྦལ་བ་འདི།།
དུས་སྐབས་འགར་མཚོ་འགྲམ་ཡོང་ན་ཡང་།།
234



སེམས་སྐྱིད་ལ་གཡེང་བ་མ་གཏོ གས་པས།། ་
མཛོལ་ལེབ་མོའི་འོག་ལ་འཛུལ་དོན་མེད།།
སྦལ་བ་རྒྱ་བོ་མ་ཟིན་ན།།
ནས་འབྲུ་དྲུག་ལག་ལ་མི་ཡོང་གི །
ས་འབུ་ནག་ཆུང་གཟན་ལ་བཞག 1
སྦལ་བ་མཛོལ་གྱི་ནང་ལ་ཡོང་།
བལ་ཐིག་ནེ མ་མོ་ནེ མ་མེ་ཐལ།།
སྦལ་བ་རྒྱུ་བོ་ལེབ་བེ་ཐལ།།
ནས་ནག་འབྲུ་དྲུག་ཐོར་དེ་ཐལ།།
ནས་ཤ་བ་རྒན་པོའི་ལག་ལ་ཆུད།།
མི་མགོ་ནག་ཁ་བསོད་ཆེ་རྒྱུ་རེད།།
ས་འཇིག་རྟེན་ཤ་བ་རྒན་རྒོན་གཉིས།།
ནས་འབྲུ་དྲུག་ལག་ལ་ཡོང་ན་ཡང་།།
སྟོང་གསུམ་གནས་ཡུལ་རྒོད་པོ་ལ།།
ནས་འབྲུ་དྲུག་འདེབས་ པའི་ས་རེ་མེད།།
མི་མགོ་ནག་ཁ་བསོད་ཆུང་རྒྱུ་རེད།།
ཤ་བ་རྒན་པོས་ནས་ནག་རྙེད།།
དགའ་སྤྲོས་བློ་རྩེ་ཉི་ཤུ་བཀོད།།
བསམ་བློ་བ ཞི་གསུམ་བཅུ་གཉིས་བཏང་།།
ནས་དགུང་ལ་འདེབས་རྒྱུར་ཐག་གིས་བཅད།།
ཀ
ཁ།
23དཱི



འབྲུ་འདེབས་ པའི་སྟབས་ཀ་འགྲིག་རྒྱུ་རེད།།
མི་མགོ་ནག་ཁ་བསོད་ཆེ་རྒྱུ་རེད།།
ཀ ནས་འབྲུ་དུག་ལག་ཏུ་རྙེད་པ་དེ།།
དགུང་སྔོན་པོའི་སྤྲིན་གྱི་རྫོང་ནང་ལ།།
ཆར་ཆུ་འཛིན་འཐུག་པོས་ཉི་ཟླ་བསྒྲིབས།
ནས་འབྲུ་དྲུག་རྨོ་བའི་ཕྱུགས་ཤིག་མེད།།
ནས་འདེབས་པའི་སྟབས་ཀ་མེད་ཚོད་རེད།།
མི་མགོ་ནག་ཁ་བསོད་ཆུང་རྒྱུ་རེད།།
ཁ། ནས་འབྲུ་དྲུག་བཟུང་ནས་དགུང་ལ་སོང་།།
ཕོ་ཆུང་འབྲུག་ལ་གྲོས་ཤིག་བྱས།།
གསེར་སེར་བོའི་གཉའ་ཤིང་གུག་མོ་དང་།།
གསེར་གྱི་ཐོང་ལྕགས་གཉའ་ལ་བཞག །
ནས་དགུང་སྔོན་གླིང་ལ་འདེབས་རྒྱུ་ཡིན།།
མི་མགོ་ནག་ཁ་བསོད་ཆེ་རྒྱུ་རེད།།
ཡང་ ཕོ་ཆུང་འབྲུག་ལ་གྲོས་ཤིག་བྱས།།
གསེར་གྱི་གཉའ་ཤིང་སྐེ་ལ་བཞག །
གནམ་ཡར་ལ་རྨོས་ཀྱང་འུར་རི་རི།།
གནམ་མར་ལ་རྨོས་ཀྱང་འུར་རི་རི།།
ནས་འདེབས་པའི་ས་ཞིག་མེད་ནོ་རེད།།
ཁ། ནས་གནམ་ལ་འདེབས་ས་མེད་པ་ལ།།
236



བསམ་བློ་བཞི་གསུམ་བཅུ་གཉིས་བཏང་།
བློ་རྩེ་ཉི་ཤུ་རྩ་ལྔ་བཀོད།།
ནས་ཁྲ་ཡག་རྫ་ལ་འདེབས་ཚོད་བྱས།།
ནས་འདེབས་པའི་སྟབས་ཀ་འགྲིག་རྒྱུ་རེད།།
མི་མགོ་ནག་ཁ་བསོད་ཆེ་རྒྱུ་རེད།།
ནས་འབྲུ་དྲུག་རྫ་ལ་འདེབས་རྒྱུ་རེད།l
སྟོད་རྫ་རི་སྨུག་པོའི་རི་རྒྱུད་ན།།
བྲག་རྡོ་རགས་མོས་རྫ་རི་བསྐོར།།
སྟོད་རྫ་རི་རྨོ་གི་ཕྱུགས་ གཅིག་མེད།།
ནས་འབྲུ་དྲུག་འདེབས་ས་མེད་ཚོད་རེད།།
མི་མགོ་ནག་ཁ་བསོད་ཆུང་རྒྱུ་རེད།།
ཁ། ནས་འབྲུ་དྲུག་བཟུང་ནས་རྫ་ལ་སོང་།།
བྲེ་སེར་འབྲོང་ལ་གྲོས་ཤིག་བྱས།།
དཀར་བོ་དངུལ་གྱི་གཉའ་ཤིང་དང༌།།
དངུལ་དཀར་བོའི་ཐོང་ལྕགས་ གཉའ་ལ་བཞག །
ནས་ཁྲ་ཡག་རྫ་ལ་འདེབས་རྒྱུ་རེད།།
མི་མགོ་ནག་ཁ་བསོད་ཆེ་རྒྱུ་རེད།།
ཡང་བྲེ་སེར་འབྲོང་ལ་གྲོས་ཤིག་བྱས།།
དངུལ་གྱི་ཐོང་ལྕགས་རྫ་ལ་བཙུགས།།
རྫ་ཡར་ལ་རྨོས་ན་ཁྲོབ་ཁྲོབ་ཁྲོ བ།།
237



རྫ་མར་ལ་རྨོས་ན་ཀློབ་ཁྲོ བ་ཁྲོབ།།
ནས་རྫ་ལ་འདེབས་ ས་མེད་ནོ་རེད།།
ཁ། ནས་རྫ་ལ་འདེབས་ས་མེད་གི་ར།།
ཡང་བསམ་བློ་བཞི་གསུམ་བཅུ་གཉིས་བཏང་།།
བློ་རྩེ་ཉི་ཤུ་རྩ་ལྔ་བཀོད།།
ནས་དཀར་ཡག་ཐང་ལ་འདེབས་རྒྱུ་ཡིན།།
ནས་འདེབས་གི་སྟབས་ཀ་འགྲིག་ནི་རེད།།
མི་མགོ་ནག་ཁ་བསོད་ཆེ་རྒྱུ་རེད།།
ཀ ནས་འབྲུ་དྲུག་ཐང་ལ་འདེབས་རྒྱུ་རེད།།
ཐང་བདེ་མོ་སྤང་ལྗོངས་རྒོད་པོ་རེད།
རྩྭ་འཇག་མ་སྡོམ་གྱི་དྲ་བ་རེད།།
ནས་རྨོ་འདེབས་བྱེད་པའི་ཕྱུགས་ཤིག་མེད།།
ནས་འབྲུ་དྲུག་འདེབས་ས་མེད་ཚོད་རེད།།
མི་མགོ་ནག་ཁ་བསོད་ཆུང་རྒྱུ་རེད།།
ཁ། ནས་འབྲུ་དྲུག་བཟུང་ནས་ཐང་ལ་སོང་།།
བ་གླང་གྲྭ་བར་གྲོས་ཤིག་བྱས།།
ཤིང་གི་ གཉའ་ཤིང་གུག་མོ་དང་།།
ལྕགས་ཀྱི་ཐོང་གཤོལ་གཉའ་ལ་བཞག །
ནས་འབྲུ་དྲུག་ས་ལ་འདེབས་རྒྱུ་ཡིན།།
མི་མགོ་ནག་ཁ་བསོད་ཆེ་རྒྱུ་རེད།།
238



ཀ བ་གླང་གྲྭ་བར་གྲོས་ཤིག་བྱས།།
ཤིང་གི་ གཉའ་ཤིང་སྐེ་ལ་བཞག །
ལྕགས་ཀྱི་ཐོང་གཤོལ་ས་ལ་བཙུགས།།
ཐང་ཡར་རྨོ་མར་རྨོ་ཐེངས་གསུམ་རྨོས།།
ཐང་ཡར་ལ་རྨོས་རུང་འཇོལ་ལོ་ལོ།།
ཐང་མར་ལ་རྨོས་རུང་འཇོལ་ལོ་ལོ།།
ནས་འདེབས་ པའི་སྟབས་ཀ་འགྲིག་སོང་ཐལ།།
མི་མགོ་ནག་ཁ་བསོད་ཆེ་ནི་རེད།། ་
ཁ། རྐང་བཞི་ཕྱུགས་ཀྱི་ལུད་རྫས་བ སྡེབས།།
ས་ནག་རློན་ལ་ལོ་གཅིག་བསྙལ།།
ཤིང་ཐོ་བ་ཆེན་པོ་ཡུ་རིང་གིས།།
བརྡུངས་ནས་ཐལ་བར་བཏང་བ་དེ།།
ས་གཤིན་པོའི་སྟེང་ལ་ས་བོན་བཏ བ།།
ནས་སྙེ་མ་འབྲས་བུ་རྒྱས་པར་གྱུར།། །
ས་ནག་པོ་རླན་གྱི་ གཞི་ཞིག་རེད།།
ནས་འབྲུ་དྲུག་ས་ལ་བཏབ་པ་ན།།
ནས་འབྲས་བུ་རུལ་རྒྱུ་མེད་པ་ལ།།
རྩ་བའི་རྒྱུ་མཚན་གང་ཡིན་ཤོད།།
ཁ། འཇིག་རྟེན་ས་གཞིའི་ཞིང་ཁམས་འདི།།
སས་ཆུར་བརྟེན་ཆུ་ཡིས་རླན་བརྟེན་ཞིང༌།།
239



རླུང་མེ་བུས་མེ་ཡིས་དྲོད་བསྐྱེད་དེ།།
ཁམས་སྐྱེ་དངོས་མ་ལུས་སྐྱེས་པ་ བཞིན།།
ནས་འབྲུ་དྲུག་ས་ནས་སྐྱེ་ནི་རེད།།
ཀ ནས་ས་ལ་བཏབ་ནས་སྐྱེས་པའི་ཚེ།།
ལྗང་ལྡེ མ་མེ་ས་གཞིར་ཁེབས་པ་དེ།
གཞན་རྩྭ་ལྡུམ་འདྲེས་ནས་སྐྱེས་པ་ལ།།
རྩྭ་དེ་དག་བསལ་ཐབས་ཡོད་དམ་མེད།།
ཁ། ལྗང་ལྡེ མ་མེ་འབྲུ་དྲུག་ས་ལས་སྐྱེས།།
ངའི་སྤུན་ཟླ་མགར་བས་འཇོར་ཞིག་བརྡུངས།།
འཇོར་དེ་ཡི་སྡེར་མོས་ཡང་ཡང་བྲད།།
རྩྭ་ལྡུམ་བུ་མ་ལུས་མེད་པར་ བལ།།
ནས་ལོ་མ་སྣུམ་གྱིས་བྱུགས་འདྲ་རེད།།
མི་མགོ་ནག་ཁ་བསོད་ཇེ་ཆེ་རེད།།
ནས་འབྲུ་དྲུག་སྙེ་མ་རྒྱས་དུས་སུ།།
མཚོ་སྔོན་མོའི་ཁ་ཡི་རྦ་རླབས་བཞིན།།
རླུང་བསིལ་མས་བསྐྱོད་ན་ལྡེམ་སེ་ལྡེམ།།
བཙན་གཞི་བདག་རྒོད་པོའི་སེར་ཆར་གྱིས།།
ནས་འབྲུ་དྲུག་ བརྡུངས་ནས་འབྲས་བུ་གཏོར།།
དེ་མི་བརྡུང་ཐབས་རེ་ཇི་ལྟར་བྱེད།།
ཁ། ནས་འབྲུ་དྲུག་སྙེ་མ་རྒྱས་དུས་སུ།།
240



རླུང་གཡུག་ཚེ་སྙེ་མས་རླབས་ཕྲེང་གཡོ།།
སྨུག་ལྡེམ་མེ་སྐྱེས་པའི་འབྲུ་དྲུག་དེ།།
མི་ཀུན་གྱིས་མཐོང་ན་ཉམས་རི་ད གའ།།
དགྲ་སྡེ་བརྒྱད་སེར་བའི་ཆར་རྒོད་དེ།
སྤུན་ནུས་ལྡན་སྔགས་པས་ཐུན་གྱིས་བཟློག །
སྨུག་ལྡེ མ་མེ་ནས་འབྲུ་སྨིན་དུས་སུ།།
ཐང་ཆེན་པོའི་ཐང་འདབས་མ ཐའ་མེད་རེད།།
ནས་འབྲས་བུ་ས་ལ་འཐོར་རྒྱུ་རེད།།
ནས་འབྲས་བུ་ས་ལ་འཐོར་རག་བར།།
བདག་གསོག་འཇོག་ཐབས་རེ་ཇི་ལྟར་བྱེད།།
འབྲུ་མི་ཡི་ལག་ཏུ་ཆུད་ཁ་དཀའ།།
ཁ། སྨུག་ལྡེམ་མེ་ནས་འབྲུ་སྨིན་དུས་སུ།
ངས་མགར་བ་སྤུན་ལ་གྲོས་ཤིག་བྱས།།
རྒྱ་ཟོར་གོར་མོ་ངར་བརྡུངས་བྱས།།
ནས་འབྲས་བུ་ས་ལ་འཐོར་རག་བར།།
མཛོ་ཁྱུང་དཀར་རྩྭ་སྐྱ་ཟ་ལྟར་བྲེགས།།
ནས་འབྲས་བུ་ས་ལ་ཐོར་དོན་མེད།།
མི་མགོ་ནག་ཁ་བསོད་ཇེ་ཆེ་རེད།།
ཀ ནས་ཞིང་སར་ཤར་ཤར་བྲེག་པ་དེ།།
སྟོན་ཤིང་ལོ་ཐང་ལ་བརྡལ་འདྲ་རེད།།
241



སེར་ལམ་མེ་ས་ལ་བརྡལ་བ་དེ།།
བསྡུ་སླ་བའི་ ཐབས་རེ་ཡོད་ན་ཤོད།།
ཁ། ནས་ཞིང་སར་ཤར་ཤར་བྲེག་པ་དེ།།
པང་གང་རེ་གང་རེ་མཉམ་པར་ སྒྲིག །
དེ་རེ་རེ་ཕོན་པོ་རེ་ལ་བསྔམས།།
ཕོན་རེ་རེ་བཞིན་དུ་ཙོག་པུར་བཞག །
ནས་ ཕོན་པོ་ཙོག་པུར་བསྒྲིགས་པ་དེ།།
བན་ཆོས་པ་ཚོགས་ལ་འདུས་འདྲ་རེད།།
མི་མགོ་ནག་ཁ་བསོད་ཇེ་ཆེ་རེད།།
ཀ ནས་ཕོན་པོ་ཞིང་སར་སྒྲིག་པ་དེ།།
ཞིང་ས་ཞིང་ཆེ་བས་མཐའ་མི་མངོན།།
ཐང་རི་ལུང་ས་ཐག་རིང་མོ་རེད།།
འབྲུ་ཕོན་པོ་ཁྱིམ་ལ་ཇི་ལྟར་ལེན།།
ཁ། ཤིང་བཟོ་སྤུན་ལ་གྲོས་ཤིག་བྱས།།
སྟག་པ་ཤིང་གི་འཁོར་ལོ་བཟོས།།
གསོམ་པ་ཤིང་གི་དྲ་མ་བཟོས།།
ཁྱུང་དཀར་མཛོ་ཡིས་འུར་འུར་དྲུད།།
ནས་ཕོན་པོ་ཁྱི མ་ལ་བླངས་ནས་ཐོན།།
འབྲུ་ཕོན་པོ་རི་རྒྱལ་བརྩིགས་པ་འདྲ།།
མི་མགོ་ནག་ཁ་བསོད་ཇེ་ཆེ་རེད།།
242



ཀ འབྲུ་ཕོན་པོ་རི་ལྟར་བརྩིགས་པ་དེ།།
འབྲུ་རྩྭ་དང་ཁ་ཁར་འབྱེད་ཁ་དཀའ།།
འབྲུ་རྩྭ་དང་མ་བྲལ་ཟ་སྲོལ་མེད།།
འབྲུ་རྩྭ་དང་འབྲལ་ཐབས་ཇི་ལྟར་བྱེད།།
ཁ། ངས་རྡོ་བཟོའི་སྤུན་ལ་གྲོས་ཤིག་བྱས།
རྡོ་གོར་མོ་ཁྲུ་གསུམ་གླིང་བརྒྱད་བཟོས།།
ཡང་ཤིང་བཟོ་སྤུན་གྱིས་ཡུ་བ་བཟོས། །
མཛོ་ཡག་པ་ཁྱུང་དཀར་ཆ་གཉིས་ཀྱིས།།
རྡོ་གླིང་བརྒྱད་འུར་འུར་བསྐོར་ བར་དྲུད།།
ནས་ མ་ལུས་རྩྭ་ དང་བྲལ་བར་གྱུར།།
ཀ རྡོ་གླིང་བརྒྱུད་དྲུད་དེ་ལེབ་མོར་བཏང་།།
རྩྭ་དུམ་བུར་བཅད་ཅིང་འབྲུ་དང་བྲལ།།
འབྲུ་དེ་དག་རྩྭ་དང་ས་ལ་འདྲེས།།
དེ་དགར་བའི་ཐབས་རེ་ཅི་ལྟར་བྱེད།།
ཁ། ཤིང་ལེབ་འདེད་མས་སྤུང་བར་དེད།།
ཤིང་ཁེམ་ལེབ་མོས་དགུང་ལ་ཕྱར།།
ཤིང་ལྕུག་ཕྱགས་མས་དལ་མོར་ཕྱ གས།།
ནས་འབྲུ་དྲུག་རྩྭ་དང་གཙང་མར་བཀར།།
ནས་བྱུར་དམར་མཎྜལ་ཕུལ་འདྲ་རེད།།
ནས་དུང་དཀར་མཆོད་རྟེན་བཞེངས་འདྲ་རེད།།།
243



ནས་གཙང་ཆབ་སྔོན་མོ་བཞུར་འདྲ་རེད།།
མི་མགོ་ནག་ཁ་བསོད་ཇེ་ཆེ་རེད།།
ཁ། ནས་འབྲུ་དྲུག་རི་ལྟར་སྤུངས་པ་དེ།།
ཤིང་ཙེ་གྲུ་བཞིར་གྲངས་ཀ་ཚད།།
ཤིང་སྒམ་གྲུ་བཞིའི་ནང་ལ་བསགས།།
ལོ་ཁ་ཤས་འགོར་རུང་རུལ་དོན་མེད།།
ནས་ཟ་བའི་སྟབས་ཀ་ལེགས་སོང་བས།།
མི་མགོ་ནག་ཁ་བསོད་ཇེ་ཆེ་རེད།།
ཀ ནས་འབྲུ་དྲུག་གྲངས་དེ་ཤིང་ཙེར་ཚད།།
ནས་ཤིང་སྒམ་གྲུ་བཞིའི་ནང་དུ་བླུགས།།
ལོ་ཁ་ཤས་བཞག་རུང་མི་རུལ་ནོ། །
འདི་ཟ་བའི་ཐབས་ནི་ཅི་ཞིག་ཡོད།།
ཁ། ངས་རྡོ་བཟོ་སྤུན་ལ་གྲོས་ཤིག་བྱས།།
རྡོ་གོར་གོར་ཆ་གཉིས་བུ་ག་ཅན།།
ཆུ་གཙང་བོས་བསྐོར་ཏེ་འུར་འུར་འཁོར།།
ནས་ཁུང་བུ་ནང་ནས་རྡོ་བར་བརྒྱུད།།
ཁངས་དཀར་བོ་འདྲ་ཞིག་མ ཐའ་ལ་བབས།།
དཀར་ལམ་ལམ་ཕྱེ་རེ་བབས་པ་དེ།།
ཕྲ་ཞིབ་མོའི་ཚགས་ མས་འབྲུ་ཤུན་བཀར།།
མངར་འཇམ་པོའི་ཟས་འདིར་ནུས་བཅུད་ཆེ།།
244



མི་མགོ་ནག་ཁ་བསོད་ཇེ་ཆེ་རེད།།
མི་མགོ་ནག་ཁ་བསོད་ཆེ་སོང་བས།།
ནས་འབྲུ་དྲུག་ཟ་བའི་སྐལ་བ་ལྡན།།
ཟས་ནུས་བཅུད་ཅན་གྱི་འབྲུ་དྲུག་འདི།།
ཆང་བདུད་རྩིར་བསྒྱུར་བའི་བཙག་རབས་ཤོད།།
ཁ། རྒྱུ་ཟངས་ནང་ལ་ནས་དཀར་བླུགས། །
མེ་བོངས་ཆུང་སྦར་ནས་དལ་མོར་བཙོས།།
སླར་ལངས་ནས་རྫ་མའི་ནང་དུ་བསྙལ།།
དེ་ལོ་ལ་བསྙལ་ན་ལོ་ཆང་རེད།།།
ཞག་ལ་བསྙལ་ན་ཞག་ཆང་རེད།།
དེ་ཡང་ཡང་བཙོས་པའི་ཉིང་ཁུ་དེ།།
ནས་ཆང་བདུད་རྩི་ཁམ་པ་རེད།།
ཆང་བདུད་རྩིའི་བཅུད་དེ་དེ་ནས་དར།།
ཟས་འབྲུ་དྲུག་དར་ཚུལ་འདི་འདྲ་རེད།།
འདི་འབྲུ་དྲུག་ནས་ཀྱི་དར་ཚུལ་ཡིན།། །།
(བཀྲ་ཤིས་ཀྱིས་བསྡུས་པ《བོད་ཀྱི་དམངས་ཁྲོད་ངག་རྩོམ་ཁུ་བྱུག་
མགྲིན་གླུ»ལས་བདམས།）
245



བཅུ་དགུ་བ། སྲིད་པའི་རད་འཐག་ཆ་བརྒྱད།
ཀ
ཨ་འཇིག་འཇིག་གི་གོང་ང་ན།།
མི་འཇིག་ཕྱེ་མའི་ད་ཁུག་ན།།
སྲིད་པའི་རང་འཐག་ཆ་བརྒྱད་ཡོད།
ཆ་བརྒྱད་ཡིན་ན་ཆ་དྲུག་ཡིན།།
ཆ་དྲུག་ཡིན་ན་ཆ་བཞི་ཡིན། །
ཆ་བཞི་ཡིན་ན་ཆ་གཉིས་ཡིན།།
ཁ། སྲིད་ པའི་རང་འ ཐག་ཆ་བརྒྱད་འདི།།
ཆ་བརྒྱད་མིན་ལ་ཆ་དྲུག་མིན།།
ཆ་དྲུག་མིན་ལ་ཆ་བཞི་མིན།།
ཆ་བཞི་མིན་ལ་ཆ་གཉིས་ཡིན།།
ཀ
སྲིད་ པའི་རང་འ ཐག་ཆ་གཉིས་དེར། །
ཐོག་གཞལ་ཡས་ལས་ནོ་སུ་ཡིན་ཤོད།།
བར་རྡོ་ཁྲི་ལས་ནོ་སུ་ཡིན་ཤོད།
246:



འོག་བདཏེར་མཐིལ་བརྡུང་ནོ་སུ་ཡིན་ཤོད།།
ཁ།
སྲིད་ པའི་རང་འཐག་ཆ་གཉིས་དེར།།
ཐོག་གཞལ་ཡས་ལས་ནོ་ལྷ་ཐབས་ཡིན།།
བར་རྡོ་ཁྲི་ལས་ནོ་བཙན་ཐབས་ཡིན།།
འོག་གཏེར་མཐིལ་བརྡུང་ནོ་ཀླུ་ཐབས་ཡིན།།
ཀ
སྲིད་ པའི་རང་འ ཐག་ཆ་གཉིས་པོ།།
གཡས་ལ་འཁོར་ནས་ཅི་ཞིག་བབས།།
གཡོན་ལ་འཁོར་ནས་ཅི་ཞིག་བབས།།
མདུན་ལ་འཁོར་ནས་ཅི་ཞིག་བབས།།
ཁ། སྲིད་པའི་རང་འཐག་ཆ་གཉིས་དེ།།
གཡས་ལ་འཁོར་ནས་གསེར་ཕྱེ་བབས།།
གཡོན་ལ་འཁོར་ནས་དངུལ་ཕྱེ་བབས།།
མདུན་ལ་འཁོར་ནས་ལྕགས་ཕྱེ་བབས།།
ཕྱེ་དེ་གསུམ་འཁྱེར་ནས་གང་ལ་སོང་།།
ཀ
གསེར་ཕྱེ་འཁྱེར་ནས་སྟོད་ལ་སོང་།།
སྟོད་དབུས་གཙང་གསེར་ཏོག་དེ་ཡིས་བཞེངས།།
247



དངུལ་ཕྱེ་འཁྱེར་ནས་སྨད་ལ་སོང་།།
སྨད་རྒྱ་ནག་དངུལ་ཏོ ག་དེ་ཡིས་བཞེངས།།
ལྕགས་ཕྱེ་འཁྱེར་ནས་བོད་ལ་སོང་།།
བོད་ཀྱི་མདའ་མདེའུ་དེ་ཡིས་བརྡུངས།།
ལྕགས་ཁབ་མགོ་ཙམ་ཞིག་གནམ་ལ་ཡར།།
གནམ་ལ་ཡར་ནས་ས་ལ་ལྷུང་།།
ས་ལ་ལྷུང་བ་སུས་རྙེད་ཤོད།།
ཁ།
ས་ལ་ལྷུང་བ་བྱིའུས་རྙེད།།
བྱིའུས་ཟ་འདོད་སྐྱེས་ནས་རྙེད་ནི་རེད།།
གྱིའུ་དུག་གིས་བརྒྱལ་ནས་ཤི་ནི་རེད།།
བྱིའུ་རོ་རྙེད་པ་སུ་ཡིན་ཤོད།།
ཀ
བྱིའུ་རོ་རྙེད་པ་ཁྲ་ཡིས་རྙེད།།
ཁྲས་ཟ་འདོད་སྐྱེས་ནས་རྙེད་ནི་རེད།།
ཁྲ་དུག་གིས་བརྒྱལ་ནས་ཤི་ནི་རེད།།
ཁྲ་རོ་རྙེད་པ་སུ་ཡིན་ཤོད།།
ཁ།
ཁྲ་རོ་རྙེད་པ་གླག་གིས་རྙེད།།
གླག་ཟ་འདོད་སྐྱེས་ནས་རྙེད་ནི་རེད།།
248



གླག་དུག་གིས་བརྒྱལ་ནས་ཤི་ནི་རེད།།
གླག་རོ་རྙེད་པ་སུ་ཡིན་ཤོད།།
ཀ
གླག་རོ་རྙེད་པ་རྒོད་ཀྱིས་རྙེད།།
རྒོད་ཟ་འདོད་སྐྱེས་ནས་རྙེད་ནི་རེད།།
རྒོད་དུག་གིས་བརྒྱལ་ནས་ཤི་ནི་རེད།།
རྒོད་རོ་རྙེད་པ་སུ་ཡིན་ཤོད།།
ཁ།
རྒོད་རོ་རྙེད་པ་གོའུ་ཡིས་རྙེད།།
གོའུ་ཟ་འདོད་སྐྱེས་ནས་རྙེད་ནི་རེད།།
གོའུ་དུག་གིས་བརྒྱལ་ནས་ཤི་ནི་རེད།།
གོའུ་རོ་རྙེད་པ་སུ་ཡིན་ཤོད།།
ཀ
གོའུ་རོ་ས་འཐིམ་རྡོ་འཐིམ་ཡིན།།
ས་ལ་འཐིམ་ནས་རྩྭ་གསུམ་སྐྱེས།།
རྩྭ་གསུམ་རྙེད་པ་སུ་ཡིན་ཤོད།།
ཁ། རྩྭ་དེ་གསུམ་རྙེད་པ་བ་ཡིས་རྙེད།།
བས་ཟ་འདོད་སྐྱེས་ནས་རྙེད་ནི་རེད།།
བ་དུག་གིས་ བརྒྱུལ་ནས་སྨྱོས་ནི་རེད།།
249



བ་སྨྱོས་ཀིན་སྨྱོས་ཀིན་གང་ལ་སོང་།།
ཀ
བ་སྨྱོས་ཀིན་སྨྱོས་ཀིན་དགུང་ལ་སོང་།།
དགུང་ཨ་སྔོན་དཀྱིལ་ནས་ཐེའུ་གསུམ་གཙེབ།།
བེའུ་དེ་གསུམ་མིང་ལ་ཅི་ཞིག་ཟེར།།
ཁ། དགུང་ཨ་སྔོན་དཀྱིལ་གྱི་བེའུ་གསུམ་དེ།།
འབྲུག་དང་ཐོག་དང་གློག་གསུམ་ཡིན།།
བ་སྨྱོས་ཀིན་སྨྱོས་ཀིན་ལྔ་ལ་སོང་།།
རྫ་ཁྲ་ཡག་དཀྱིལ་ནས་བེའུ་གསུམ་གཙེབ།།
བེའུ་དེ་གསུམ་ མིང་ལ་ཅི་ཞིག་རེད།།
ཁ། རྫ་ཁྲ་ཡག་དཀྱིལ་གྱི་བེའུ་གསུམ་དེ།།
སྟག་དང་གཟིག་དང་དོམ་གསུམ་ཡིན།།
ཀ
བ་བཤའ་རྒྱུ་ཟེར་བའི་མི་གསུམ་ཡོད།།
མི་བཤའ་ཟེར་བའི་མི་གསུམ་ཡོད།།
བ་བཀྱིག་རྒྱུ་ཟེར་བའི་ ཐག་གསུམ་ཡོད།།
མི་བཀྱིག་ཟེར་བའི་ ཐག་གསུམ་ཡོད།།
250



ཁ། བོ་བཤའ་རྒྱུ་ཟེར་བའི་མི་གསུམ་དེ།
སྲིད་པ་རྒན་པོའི་བློ་གྲི་གཅིག །
སྲིད་པ་རྒན་མོའི་ཚེ་གཏུབ་གཉིས།།
སྟག་ཤར་བུ་ཡི་ལྟེབ་གྲི་གསུམ།།
བ་མི་བཤའ་ཟེར་བའི་མི་གསུམ་དེ།
ཤཱཀྱ་ཐུབ་ པའི་ཕྱག་གྲི་གཅིག ། །
ཙོང་ཁ་བ་ཡི་རལ་གྲི་གཉིས།།
རྗེ་མི་ལ་རས་པའི་སྒོམ་གྲི་གསུམ།།
བ་བཀྱིག་རྒྱུ་ཟེར་བའི་ ཐག་གསུམ་དེ།།
སྲིད་པ་རྒན་པོ འི་འུར་ཆ་གཅིག །
སྲིད་པ་རྒན་མོའི་ཆུ་ཐག་གཉིས།།
སྟག་ཤར་བུ་ཡི་ཞགས་ཐག་གསུམ།།
བ་མི་བ ཀྱིག་ཟེར་བའི་ ཐག་གསུམ་ཤོད།།
བ་མི་བཀྱིག་ཟེར་བའི་ ཐག་གསུམ་དེ།།
ཤཱཀྱ་ཐུབ་ པའི་དཀྲི་ཐག་གཅིག ། །
རྗེ་མི་ལ་རས་བའི་སྒོམ་ཐག་གཉིས།།
ཙོང་ཁ་བ་ཡི་གླེགས་ཐག་གསུམ།།
དེ་ནས་སྲིད་ པའི་བཤས་སྲོལ་ཤོད།།
251



ཁ། བ་ཆུང་ཁྲ་མོ་བཤའ་དུས་གི །
བ་མགོ་བཅད་ནས་གང་ལ་འཕང་།།
བ་ཀོ་བཤུས་ནས་གང་ལ་བཏིང་།།
བ་ཇ་བཅད་ནས་གང་ལ་བཞག །
ཀ
བ་ཆུང་ཁྲ་མོ་བཤའ་དུས་གི །
བ་མགོ་བཅད་ནས་སྒང་ལ་བཞག །
སྒང་མཐོན་པོ་ཡིན་ནོ་དེའི་དོན་རེད།།
བ་ཀོ་བཤུས་ནས་ཐང་ལ་བཏིང་།།
ཐང་བདེ་མོ་ཡིན་ནོ་དེའི་དོན་རེད།།
བ་རྔ་བཅད་ནས་ཆུ་ལ་འཕང་།།
ཆུ་རྔ་མ་རིང་ན་དེའི་དོན་རེད།།
ཁ། བ་ཆུང་ཁྲ་མོ་བཤའ་དུས་གི །
བ་ཤ་དུམ་གཅིག་རྐུན་མས་བརྐུས།།
དེ་བརྐུ་བའི་རྐུན་མ་སུ་ཡིན་ཤོད།།
བ་ཚིལ་ཁྲོལ་ཙམ་ཞིག་རྐུན་མས་བརྐུས།།
དེ་བརྐུ་བའི་རྐུན་མ་སུ་ཡིན་ཤོད།།
བ་ཁྲག་ཁམ་གང་རྐུན་མས་བརྐུས།།
དེ་བརྐུ་བའི་རྐུན་མ་སུ་ཡིན་ཤོད།།
252



ཀ་ བ་ཆུང་ཁྲ་མོ་བཤའ་དུས་གི །
ཤ་མཐེ་བོང་ཙམ་ཞིག་བོར་ནི་བོ།།
གན་བརྐུས་པའི་རྐུན་མ་བྱ་ཕོ་རེད།།
བརྐུ་མ་ཤེས་བྱ་ཕོའི་མགོ་ན་ཡོད།།
བ་ཚིལ་ཁྲོལ་རིལ་བོར་ནི་བོ།།
དེ་བརྐུ་བའི་རྐུན་མ་སྐྱ་ཀ་རེད།།
བརྐུ་མ་ཤེས་སྐྱ་ཀའི་རྒྱབ་ན་ཡོད།།
བ་ཁྲག་ཁམ་གང་བོར་ནི་བོ།།
གན་བརྐུ་བའི་རྐུན་མ་ལྟུང་ག་རེད།།
བརྐུ་མ་ཤེས་ལྟུང་གའི་མཆུ་ན་ཡོད།།
ཁ། བ་ཆུང་ཁྲ མོ་བཤའ་དུས་གི །
མགོ་ཕོ་ཡང་མོ་ཡང་ བཅོ་བརྒྱད་ཡོད།།
བཅོ་བརྒྱད་ཡོད་ཀྱང་ཀླད་པ་མེད།།
ཀླད་པ་མེད་ནོ་སུ་ཡིན་ཤོད།།
སྒལ་ཚིགས་བཞི་བཅུ་ཞེ་དགུ་ཡོད།།
ཞེ་དགུ་ཡོད་ཀྱང་སྒལ་རྣག་མེད།།
སྒལ་རྣག་མེད་ནོ་སུ་ཡིན་ཤོད།།
ལུས་ལྷ་ཆེན་ལྷ་ཆུང་བཅུ་གཉིས་ཡོད།
བཅུ་གཉིས་ཡོད་ཀྱང་སོག་པ་མེད།།
253



སོག་པ་མེད་ནོ་སུ་ཡིན་ཤོད།།
ཀ
བ་ཆུང་ཁྲ་མོ་བཤའ་དུས་གི །
མགོ་ཕོ་ཡང་མོ་ཡང་བཅོ་བརྒྱད་ཡོད།།
བཅོ་བརྒྱད་ཡོད་ ཀྱང་ཀླད་པ་མེད།།
ཀླད་པ་མེད་ནོ་འབྲུག་ཆུང་ཡིན།།
སྒལ་ཚིགས་བཞི་བཅུ་ཞེ་དགུ་ཡོད།།
ཞེ་དགུ་ཡོད་ཀྱང་སྒལ་རྣག་མེད།།
སྐལ་རྣག་མེད་ནོ་དུག་སྦྲུལ་ཡིན།།
ལུས་ལྷ་ཆེན་ལྷ་ཆུང་བཅུ་གཉིས་ཡོད།།
བཅུ་གཉིས་ཡོད་ཀྱང་སོག་པ་མེད།།
སོག་པ་མེད་ནོ་ཐང་དཀར་རེད།།
(ལྕང་རའི་ལྷུན་གྲུབ་ཀྱི་ངག་ནས་བཤད་ཅིང་དཔལ་གྲུབ་ཀྱིས་ཡི་
གེར་བཀོད་པ «མཚོ་སྔོན་མང་ཚོགས་སྒྱུ་རྩལ»93ལོའི་དེབ3པ་ལས་
བདམས། ）
254



དཔེ་ཚོགས་ཇུས་འགོད་པ། སངས་རྒྱས།
དཔེ་སྒྲིག་འགན་ཁུར་བ། བཀྲ་རྒྱལ། །
མདུན་ཤོག་ཇུས་འགོད་པ།
དཔེ་ཆའི་མཚན་བྱང་འབྲི་མཁན། གྲགས་པ། །
ལག་རྩལ་ཇུས་འགོད་པ། ལ་ཧའེ་ཡུན།
ཚེ་གོ
༄༅། །སྟོན་ བཤད་སྐྱིད་གཡང་དགའ་འཁྱིལ།
དཔེ་སྒྲིག་འགན་ཁུར་བ། བཀྲ་རྒྱལ།
མཚོ་སྔོན་མི་རིགས་དཔེ་སྐྲུན་ཁང་ གིས་པར་དུ་བསྐྲུན།
མཚོ་སྔོན་ཞིང་ཆེན་ཞིན་ཧྭ་དཔེ་ཁང་ གིས་བཀྲམ། །
མཚོ་སྔོན་མི་རིགས་པར་ཁང་ གིས་དཔར། །
1996 ལོའི་ཟླ 1 པར་པར་གཞི་དང་བོ་བསྒྲིགས།
1996 ལོའི་ཟླ 1 པར་པར་ཐེངས་དང་བོ་དཔར།
དེབ་རེར་སྒོར6, 50



丛书策划,桑杰
责任编辑:扎 加
封面设计:才高
封面题字;智华
技术设计:喇海水
安多民间寡说集
侃本、扎西尖参选编
青海民族出版社出版
(西宁市西关大街96号)
青海省新华书店发行 青海民族印刷厂印刷
开本:787×960毫米 1/32 印张:8.25
1996年1月第1版,1996年1月第1次印刷
印数: 0,001-4,500
ISBN 7-5420-0539-1/1.74
定 价 :6.50元



༄༅ ། །སྟོན་བཤད་སྐྱིད་གཡང་དགའ་འཁྱིལ།
།
Om
责任编辑:孔加
封面设计,才
封面题字;
智华
技术设计,喇海 永
ISBN 7-5-20-0539-1
00 9787542005397)
